Nell'universo fittizio di Warhammer 40.000, l'Eresia di Horus è una guerra civile a livello galattico, che ha segnato la fine della Grande Crociata. È inoltre il titolo di un gioco di carte collezionabili prodotto da Sabertooth Games, e di un gioco fuori produzione della Games Workshop, che sono entrambi basati sugli eventi occorsi nell'universo di Warhammer 40.000.

La Grande Crociata
Quando le tempeste del Warp che avevano tagliato fuori la Terra dal resto della Galassia cessarono, l'Era dei Conflitti ebbe fine, e l'Imperatore organizzò e diede inizio alla sua Grande Crociata, una gigantesca campagna militare galattica con la quale lui e le sue armate avrebbero liberato i mondi umani dalla minaccia aliena, e riunito ancora una volta la razza umana sotto una unica bandiera. Molto di tutto questo può essere letto altrove: è sufficiente dire che per riuscire in questo suo grande piano, l'Imperatore concepì i Primarchi, i suoi "figli" quasi divini. Però, quando i Primarchi erano ancora dei bambini, furono rapiti dal Palazzo Imperiale. Il dibattito ancora infuria sulla causa di ciò; alcuni affermano che l'Imperatore spedì i Primarchi lontano così che potessero imparare ognuno a proprio modo, altri invece dicono che furono gli Dei del Caos ad irrompere nel Palazzo e, impossibilitati a distruggerli completamente, scagliarono i Primarchi nel Warp, da dove poi arrivarono su lontani mondi diversi.

Durante la Grande Crociata, l'Imperatore ritrovò uno ad uno i Primarchi. Ogni Legione di Space Marine venne permeata del materiale genetico di un Primarca e così l'Imperatore, impossibilitato ad essere presente ovunque nel suo nascente Impero, delegò il suo potere in modo che ogni singolo Primarca comandasse la propria Legione. In seguito ciò si rivelò un errore strategico, in quanto molte delle Legioni arrivarono a venerare il proprio Primarca più dell'Imperatore stesso.

Dopo 200 anni di duri conflitti, più di due milioni di mondi furono riuniti dall'Imperatore in nome dell'Umanità. Al Suo fianco stava Horus, che aveva combattuto al servizio dell'Imperatore nei primi anni della Grande Crociata, il più capace dei sui figli ritrovati. La lunga guerra forgiò un forte legame fra loro due, tanto da sembrare davvero padre e figlio. Ma ora l'Imperatore doveva consolidare il suo nuovo impero, e soprattutto attuare il prossimo passo del suo Grande Piano. Questo richiedeva la sua presenza sulla Terra e così, anche dopo la meravigliosa vittoria di Horus nella Crociata di Ullanor, l'Imperatore chiese ad Horus di cambiare il nome della sua Legione da Lupi Lunari in Figli di Horus. Mai prima d'ora un simile onore era stato concesso, tanto che Horus inizialmente declinò l'offerta, per poi attuarla qualche anno dopo il tragico incontro con l'ex comandante umano Eugan Temba. L'Imperatore inoltre proclamò Horus Signore della Guerra, guida suprema di tutte le armate dell'Imperium, e proclamò che il suo volere era che guidasse tutti gli altri Primarchi fino alla conclusione della Grande Crociata.

Questo annuncio sconvolse i Primarchi. Molti non capirono perché l'Imperatore li stesse lasciando, ed ancor meno perché Horus dovesse avere il comando su di loro. Alcuni, come Sanguinius e Fulgrim, furono contenti del loro nuovo Comandante, mentre altri,come Angron e Perturabo, erano furiosi per il nuovo titolo di Horus. Ad accrescere la rabbia di Perturabo ci pensò il suo rivale Rogal Dorn con i suoi Magli dell'Imperatore, assegnati sulla Terra come Guardia Pretoriana dell'Imperatore.

La Corruzione delle Legioni
Durante la Grande Crociata, divenne ovvio che i Primarchi erano lontani da quegli esseri perfetti che sarebbero dovuti essere. Ogni Primarca era fisicamente e mentalmente divino, ma la sua personalità era debole come quella di ogni altro mortale. Durante la loro vita sui loro mondi natii, i Primarchi dovettero imparare l'umanità da meri uomini; per la maggior parte dei Primarchi, questo si manifestò con la presenza di debolezze più che umane in loro (per esempi specifici, si leggano le storie delle singole Legioni).

Horus assunse il comando della Grande Crociata, e prese questo suo nuovo impegno con zelo. Tuttavia, c'era molto malcontento fra i ranghi dei Primarchi e gli altri compagni. Solo una manciata di Primarchi, Fulgrim e Mortarion per esempio, sembrarono essere fiduciosi in lui durante questo peridio di dissenso. Horus inoltre dissentiva da molti dei nuovi decreti dell'Imperatore, intesi a spostare il peso della tassazione e dell'amministrazione sui mondi appena conquistati. Ancora peggio, Horus cominciò a credere che stava deludendo suo Padre, e fu molto ferito dal fatto che l'Imperatore non rivelò a nessuno dei Primarchi, neanche al suo figlio prediletto, il motivo per cui si fosse recluso sulla Terra. I semi del rimorso e della frustrazione crebbero, e diedero presto pericolosi frutti...

Nel frattempo, l'Imperatore era sulla Terra per organizzare le infrastrutture dell'Imperium dell'Uomo. Creò il Concilio della Terra, un corpo di burocrati che avrebbe creato e amministrato secondo il Volere Imperiale e si sarebbe occupato delle leggi.

Le notizie della costituzione del Concilio della Terra e i suoi ultimi editti fecero infuriare ancora di più alcuni dei Primarchi. Non capivano perché loro, i grandi Campioni dell'Imperatore, non avessero trovato un posto in quel corpo legislativo. La fratellanza dei Primarchi fu spezzata poco per volta. Vecchie ruggini e rancori vennero alla luce. Horus si allontanò sempre di più dall'Imperatore, cercando solamente la gloria per se e per la propria Legione.

Fu sul mondo di Davin che il suo Fato fu rivelato ad Horus. Fu la seconda volta che la sua Legione fu assegnata a quel pianeta; dopo la loro precedente visita i Lupi Lunari avevano adottato le native istituzioni di Logge di Guerrieri. Pensando di aver incominciato una semplice fratellanza di guerrieri, le logge, data la loro natura segreta, diedero a Lorgar, Primarca della Legione dei Predicatori, e al suo Primo Cappellano Erebus lo strumento che necessitavano per manipolare Horus e i suoi figli favoriti. Sulla luna di Davin Horus fu avvelenato da una lama maledetta del Caos, e Erebus persuase le logge dei Figli di Horus a farlo curare dagli sciamani di Davin. Durante i rituali, Horus ebbe una terribile visione del futuro a cui le sue azioni avrebbero portato, - l'Imperium come un impero repressivo dove l'Imperatore e alcuni dei Primarchi (ma non lui) erano venerati da masse fanatiche. Gli Dei del Caos raffigurarono se stessi come vittime dei poteri psionici dell'Imperatore, e senza interessi in quella galassia materiale. Il loro patto con Horus fu semplice: "Dacci l'Imperatore e noi ti daremo la galassia".

Rinnegando il suo giuramento di fedeltà all'Imperatore, Horus indusse la sua Legione a venerare le miriadi di divinità del Caos. Poi si adoperò per portare molti dei suoi seguaci Primarchi al Caos, Angron dei Divoratori di Mondi, Fulgrim dei Figli dell'Imperatore e Mortarion della Guardia della Morte furono solo i primi a seguirlo, assieme a molti reggimenti della Guardia Imperiale e molte legioni di Titani.

Magnus il Rosso, Primarca della Legione della Stirpe dei Mille, previde le azioni di Horus servendosi della stregoneria, che praticava nonostante fosse proibita. Tentò di avvertire l'Imperatore dell'imminente tradimento. Sapeva che avrebbe avuto la necessità di trovare un modo rapido di avvertire l'Imperatore, e come atto di disperazione e vendetta assieme, Magnus usò la stregoneria per inviare il suo messaggio all'Imperatore. Il messaggio penetrò le difese psichiche del Palazzo Imperiale, spezzando tutte le difese psioniche che l'Imperatore aveva posto su quel palazzo. Rifiutando di credere che Horus, il suo più amato e fidato figlio lo avesse tradito, percepì erroneamente che il traditore fosse Magnus. L'Imperatore quindi ordinò a Leman Russ di mobilitare i suoi Lupi Siderali ed arrestare Magnus; Horus convinse Russ che Magnus era un traditore che andava eliminato.

Gli incidenti di Istvaan
Preparazione e alleanze
Molti dei successi di Horus furono facilitati dal lavoro sotterraneo che fece ben prima che i primi colpi fossero sparati su Istvaan. Aveva già fatto vacillare Angron e Mortarion, e Lorgar, che era responsabile della ribellione che stava nascendo, era con Horus. Tre delle Legioni più lealiste - gli Angeli Oscuri, gli Angeli Sanguinari e gli Ultramarine - e i loro Primarchi furono mandati in missioni lontane sia dalla Terra che da Istvaan. I Magli dell'Imperatore e le Furie Bianche erano troppo vicine alla Terra per essere contattate senza destare sospetti, e Horus pensava (erroneamente, come poi si vedrà) che Jaghatai Khan alla fine si sarebbe schierato al suo fianco.

Degli altri eventuali traditori, Konrad Curze dei Signori della Notte aveva spesso subito azioni disciplinari dall'Imperatore, Alpharius della Legione Alfa era sempre stato più vicino ad Horus che a suo padre, e Perturabo era così pieno di odio nei confronti dell'Imperatore e di Rogal Dorn, che fu uno scherzo per Horus assicurarsi la lealtà di questi tre Primarchi. La Stirpe dei Mille non decise spontaneamente di unirsi ad Horus, ma vi fu costretta dalle trame di Horus e dalle conseguenti azioni dell'Imperatore.

Le restanti Legioni - la Guardia del Corvo, le Salamandre, le Mani di Ferro e i Lupi Siderali - rimasero fedeli all'Imperatore, tanto che tutte tranne i Lupi pagarono duramente questa lealtà nelle battaglie successive.

Oltre alle Legioni, Horus aveva già traviato l'Adeptus Regulus con la promessa degli STC riscoperti durante la guerra con la Fratellanza Tecnocratica, lasciando supporto Mechanicus alle armate del Signore della Guerra.

Istvaan III
I primi segni che Horus e la sua Legione si erano votati al Caos furono evidenti quando Horus usò armi biologiche per eliminare gli abitanti di Istvaan III. Il Governatore Planetario di Istvaan III aveva dichiarato la sua indipendenza dall'Imperium e il Consiglio della Terra aveva incaricato Horus di riconquistare quel mondo. Quest'ordine aiutò i futuri piani di Horus. Quando le quattro Legioni sotto il suo diretto comando tradirono, vi erano ancora alcuni elementi dei Figli di Horus, dei Divoratori di Mondi e della Guardia della Morte che rimasero leali all'Imperatore. Tra questi erano inclusi molti degli Space Marine terrestri, reclutati prima che la loro Legione venisse affidata ad un Primarca. Horus, sfruttando gli ordini del Consiglio, ammassò le sue truppe nel sistema di Istvaan.

Horus aveva un piano secondo cui avrebbe distrutto tutti gli elementi delle sue Legioni che ancora erano leali all'Imperatore. Dopo un lungo bombardamento, Horus mandò tutti questi marine di cui non poteva fidarsi sulla superficie del pianeta, col pretesto di riconquistarlo per l'Imperium. Invece, al momento della vittoria, questi marine lealisti furono traditi, quando bombe-virus cominciarono a piovere sul pianeta. Comunque, alcuni marine leali all'Imperatore erano rimasti a bordo delle loro navi, e mentre Istvaan III moriva, essi combatterono disperatamente per avvertire i loro fratelli sul pianeta. Il loro sacrificio salvò la vita di molti Space Marine, perché li mise in grado di mettersi al riparo prima che le bombe colpissero. La popolazione di Istvaan III non fu così fortunata. Sedici miliardi di persone furono uccise, e si dice che lo shock di così tante morti simultanee fu sentito attraverso la galassia dall'Imperatore stesso, che seppe all'istante che qualcosa era andato storto. Un contingente di lealisti comandati dal Capitano Garro della Guardia della Morte scappò dalla flotta che orbitava attorno a Istvaan III, e fece ritorno sulla Terra per avvertire l'Imperatore.

Angron, resosi conto del fatto che le bombe-virus non erano state del tutto efficaci, cadde in preda alla collera, e sbarcò sul pianeta alla guida di 50 compagnie di space marine. Horus, che non voleva perdere altro tempo, si infuriò con Angron per avergli fatto rimandare i suoi piani, ma comunque lo rinforzò con elementi dei Figli di Horus e della Guardia della Morte. I rimanenti lealisti, sotto il comando di Saul Tarvitz, su Istvaan III combatterono coraggiosamente contro i loro Primarchi che li avevano così incredibilmente traditi. Ma era una battaglia persa, e presto solo qualche centinaio di loro rimase. Infine Horus non volle più tollerare l'attesa, e così obbligò Angron a ritirare le sue armate, lasciando il piccolo gruppo di sopravvissuti abbandonato su Istvaan III.

Il volo dell'Eisenstein
I settanta lealisti condotti dal Capitano Garro requisirono la fregata Imperiale "Eisenstein" e, sfuggendo alle armate di Horus, riuscirono a lasciare il sistema di Istvaan per l'Immaterium. La Eisenstein era pesantemente danneggiata, tutti i suoi astropati erano morti, ed il suo unico navigatore era ferito a morte. Comunque Garro riuscì ad attrarre l'attenzione di navi Lealiste di passaggio impostando i propulsori Warp per l'autodistruzione ed espellendoli dalla nave. Rogal Dorn era in attesa tra i flussi del Warp con la sua flotta per qualche tempo, e i suoi navigatori rilevarono la detonazione dei propulsori Warp della Eisenstein. Seguendo rapidamente una rotta verso il luogo del segnale, Dorn incontrò Garro, che gli spiegò tutto ciò che era successo.

L'Eisenstein fu così in grado di raggiungere la Terra, permettendo ai leali marine di riferire le atrocità accadute nel sistema di Istvaan. Si dice che senza questa informazione, l'Imperium si sarebbe trovato in una posizione ancora peggiore per rispondere alle successive mosse di Horus.

Il destino di questi settanta marine è sconosciuto. Alcuni pensano che abbiano continuato a combattere per l'Imperatore sinché la morte non li richiamò, mentre altri continuano a pensare che siano stati trattati come traditori, imprigionati o uccisi.

Il Massacro del Punto di Atterraggio

In risposta al tradimento di Horus, l'Imperatore inviò sette Legioni di Space Marine alla base di Horus su Istvaan V per affrontare il Comandante. Queste legioni erano le Mani di Ferro, le Salamandre, la Guardia del Corvo, i Signori della Notte, la Legione Alfa, i Guerrieri di Ferro e i Divoratori di Mondi. Avendoli appena equipaggiati con nuove armature potenziate ed equipaggiamenti migliorati, era speranza dell'Imperatore che non solo avrebbero soverchiato l'esercito di Horus per numero, ma che avrebbero avuto sia il vantaggio tattico dato dall'equipaggiamento che l'effetto sorpresa.

Le Mani di Ferro, le Salamandre e la Guardia del Corvo furono sbarcate con la prima ondata, e attaccarono le forze ribelli. Riuscirono a stabilire una testa di ponte sul pianeta, ma scoprirono troppo tardi che le quattro Legioni che stavano arrivando come rinforzo avevano di fatto dichiarato la loro lealtà ad Horus e al Caos. Intrappolati tra due armate di traditori, le tre Legioni Lealiste subirono perdite a migliaia, in quello che sarebbe divenuto noto come il Massacro del Punto d'Atterraggio, e il Primarca delle Mani di Ferro Ferrus Manus fu squartato da Fulgrim quando portò la sua intera armata verso i traditori nel tentativo di uccidere Horus stesso. Si pensa che Alpharius, Primarca della Legione Alfa, pianificò l'operazione con Horus. Delle tre Legioni leali all'Imperatore, solo una manciata di space marine scampò al massacro, incluso il Primarca Corax della Guardia del Corvo, gravemente ferito.

Il Massacro del Punto di Atterraggio è inoltre l'ultimo avvistamento documentato del Primarca delle Salamandre, Vulkan, che non fu più visto da allora. (Questa è un fatto dubbio, visto che Vulkan risulta come uno dei Primarchi che scrissero il Codex Astartes, stando al Codex dei Templari Neri)

Rotta per la Terra
Dopo il Massacro del Punto di Atterraggio, fu chiaro che nove delle diciotto legioni note si erano votate al Caos. Horus dichiarò apertamente che non avrebbe più seguito l'Imperatore, credendolo immeritevole delle battaglie combattute nel suo nome, e prese il comando delle Legioni Traditrici, supportato da elementi provenienti dalla Guardia Imperiale, dall'Adeptus Mechanicus, dalla Flotta Imperiale e da manifestazioni demoniache del Caos. Il loro obiettivo divenne presto chiaro: la Terra, il cuore dell'Imperium.

L'Imperatore, ricevendo i pochi sopravvissuti del Massacro del Punto di Atterraggio, fu completamente cosciente di tutte le implicazioni della loro posizione. Solo i Magli dell'Imperatore e la Guardia Imperiale difendevano la terra, e quelli che erano leali all'Imperatore erano comunque tagliati fuori e indeboliti. Immediatamente cominciò a richiamare tutte le armate sulla Terra in preparazione dell'invasione che stava certamente per arrivare.

I Figli di Horus, la Guardia della Morte, i Figli dell'Imperatore, i Divoratori di Mondi e parte dei Predicatori si diedero appuntamento su Marte. Piani erano stati fatti per tagliar fuori le Legioni Lealiste, per evitare che intervenissero. Una sezione della Legione dei Predicatori continuò la serie di attacchi sui mondi tenuti dagli Ultramarine. La maggioranza della flotta dei Magli dell'Imperatore era intrappolata in un'area dello spazio richiamata dagli Dei del Caos, inizialmente in rotta verso il sistema di Istvaan, ma impossibilitata a rientrare nell'Immaterium. Horus assegnò al Primarca dei Guerrieri di Ferro, Perturabo, il compito di ingaggiare questo grosso schieramento di Magli dell'Imperatore. I Lupi Siderali e gli Angeli Oscuri furono ingaggiati in un punto lontano della galassia: dopo aver scoperto la ribellione comnciarono a muoversi verso la Terra, ma incapparono nella Legione Alfa e nei Signori della Notte.

Mentre il Signore della Guerra era in viaggio per la Terra, ricevette una comunicazione inaspettata da Magnus il Rosso. I Lupi Siderali avevano scacciato la Legione della Stirpe dei Mille da Prospero, il loro pianeta natale. Magnus diede in pegno la sua alleanza ad Horus come ritorsione contro l'Imperatore che credeva averlo accusato di tradimento. La Stirpe dei Mille era in viaggio per la Terra, dove si sarebbe unita alle forze di Horus.

Delle nove Legioni Lealiste, solo le Furie Bianche e gli Angeli Sanguinari furono in grado di raggiungere la Terra con un contingente di truppe cospicuo. I rimasugli della Legione dei Magli dell'Imperatore già erano presenti sul pianeta, assieme a tre intere legioni di Titani e quasi due milioni di soldati della Guardia Imperiale.

L'Assedio al Palazzo dell'Imperatore
L'atterraggio sulla Terra
La fase iniziale dell'assedio fu un bombardamento orbitale da parte dello schieramento del Signore della Guerra, designato ad indebolire le difese del Palazzo dell'Imperatore e creare una via di accesso per una invasione su vasta scala dell'intero pianeta. Le flotte lealiste e le difese terrestri risposero al fuoco ma, come i soldati sulla superficie, erano troppo poche.

Dopo svariati giorni di bombardamento, gli Space Marine Traditori furono inviati sulla superficie in capsule d'atterraggio, pronti a prendere due degli spazioporti più vicini al Palazzo. Cinque Legioni Traditrici parteciparono allo sbarco, combinandosi cone le forze terrestri che si erano votate al Caos solo qualche giorno prima per catturare il Muro dell'Eternità e gli spazioporti della Porta dei Leoni. Tetri cultisti cominciarono ad invocare demoni, rilasciando i Demoni Maggiori degli Dei del Caos.

Una volta che gli spazioporti furono sicuri, le forze di Horus cominciarono a sbarcare in massa. Diversamente dalle capsule da dieci posti usate dagli Space Marine, gli scafi da trasporto portavano migliaia di uomini l'uno, e le loro dimensioni spropositate li rendevano un facile bersagio per le batterie da difesa terrestri. In questo modo molte navi da sbarco furono distrutte, mentre molte altre guadagnavano l'atterraggio, facendo sbarcare soldati, mezzi e Titani che si andavano ad aggiungere alle forze assedianti. Essi incontrarono una fiera resistenza, visto che i difensori Imperiali sapevano che la sopravvivenza del loro mondo natale, del loro Imperatore e dell'intera umanità sarebbe stata decisa in quella battaglia.

L'assedio
Le forze del Caos spinsero i difensori Imperali sino alle mura del Palazzo dell'Imperatore, dove l'assalto cominciò a rallentare, benché sembrasse che l'esercito di Horus fosse il favorito. Attorno ai muri del Palazzo Imperiale, morirono uomini a migliaia, eliminando i nemici presso le mura, solo per trovare il doppio dietro di loro pronti a continuare l'assedio.

La risoluzione dei difensori fu messa alla prova come videro i nemici, demoni da incubo, superumani Space Marine del Caos, e traditori della Guardia; persone che una volta erano considerate alleate. Guardarono attraverso uno specchio oscuro, vedendo i più scuri e corrotti tratti dell'umanità guardarli dal basso delle mura. Gli uomini sulle mura sapevano di essere circondati, soverchiati e in lotta con un nemico che li avrebbe corrotti o uccisi.

Ci fu un momento in cui l'assedio si placò per pochi minuti e il Primarca Angron, ora asceso al rango di Demone, avanzò a grandi passi e chiese ai Lealisti di arrendersi. Erano tagliati fuori, disse, soverchiati numericamente e stavano difendendo un comandante troppo debole per meritarsi la loro lealtà. Fu l'inizio dei giorni più tetri per i difensori, e molti di loro a questo punto avrebbero voluto arrendersi, se non fosse stato per la presenza del Primarca Sanguinius, leader alato della Legione degli Angeli Sanguinari. I due fratelli si fissarono l'un l'altro, probabilmente comunicando per telepatia. Poi, Angron si ritirò, comunicando al suo esercito che non ci sarebbe stata nessuna resa.

L'assedio ricominciò immediatamente: ogni difensore Imperiale sapeva di essere già morto, era solo questione di quanti avrebbero portato con loro nella tomba. Tre volte i muri furono scalati dalle orde che avanzavano, e ogni volta furono respinti da Sanguinius, dai suoi Angeli Sanguinari e dai Magli dell'Imperatore. Fuori dalle mura, le Forze Imperiali tentarono di aprirsi un varco verso il Palazzo dell'Imperatore, ma non riuscirono a penetrare l'armata del Caos che circondava il Palazzo su tutti i lati.

Non fu abbastanza. Lentamente, i difensori Imperiali furono spinti indietro, combattendo nei corridoi dei bunker e sulle mura stesse, prima che Horus ordinasse alle Legioni di Titani sotto il suo comando di spezzare un'intera sezione delle mura, per permettere alle sue armate di arrivare al Palazzo Imperiale.

Quando questo accadde, Jaghatai Khan smise di attaccare il più vicino ed impenetrabile nucleo della principale armata del Caos, e diresse la sua Legione e la Divisione Corazzata Terrestre contro lo spazioporto della Porta dei Leoni, catturandolo e tagliando a metà il flusso di rinforzi del Caos. Questa azione diede speranza ai difensori del Palazzo Imperiale, che però erano ancora incalzati, sin dentro il Palazzo stesso.

Le forze in ritirata avevano una sola via per rientrare nel Palazzo: l'Ultima Porta. Qui il Primarca Sanguinius bloccò le orde del Caos, mentre i sopravvissuti della Guardia Imperiale si ritiravano nel Palazzo attraverso i suoi portoni. Fu qui che il più impressionante Divoratore si presentò e attaccò Sanguinius alle spalle. Sanguinius si scontrò col Demone Maggiore; entrambe le armate si zittirono, osservando il titanico scontro. Comunque, affaticato e già ferito dai precedenti scontri, Sanguinius fu colpito dal demone. Il Divoratore e le forze del Caos ruggirono di trionfo mentre un gemito passò fra le forze lealiste. Non volendo che i suoi figli lo vedessero così, il Primarca Sanguinius si rialzò e afferrò il demone mentre esultava sopra il suo corpo. Mentre un alone di luce apparve attorno alla sua testa, Sanguinius afferrò il Demone Maggiore di Khorne e con un solo gesto ne ruppe la spina dorsale contro il suo ginocchio. Poi, con un urlo di frustrazione delle forze caotiche, l'Ultima Porta si chiuse, ma non abbastanza in fretta da impedire che il cadavere del demone fosse rispedito indietro verso l'orda del Caos.

La conclusione
L'assedio durò 55 giorni, alla fine dei quali entrambi gli schieramenti pensavano che la sconfitta dell'Imperium fosse vicina. Accortosi di questo, Horus si preparò per teletrasportarsi sulla superficie del pianeta, per condurre le sue armate di persona. Prima che potessero fare questo, fu avvisato dell'ormai prossimo arrivo delle Legioni dei Lupi Siderali e degli Angeli Oscuri. Sapendo che l'equilibrio dell'assedio gli sarebbe sfuggito una volta che queste due Legioni avessero raggiunto la Terra, Horus mise in pratica l'inganno che avrebbe deciso il risultato dell'intera Eresia di Horus.

Abbassando gli scudi della sua nave da battaglia, Horus sperò di richiamare l'Imperatore dalla superficie, e di costringerlo ad un duello. L'Imperatore raccolse la sfida, conducendo Sanguinius, Rogal Dorn e molti Terminator in un assalto all'astronave di Horus. Horus usò i suoi poteri per sparpagliare le truppe dell'Imperatore per tutta la sua nave e uccidere Sanguinius con i suoi poteri di psionico (è ora noto che per Horus sarebbe stato impossibile battere Sanguinius in uno scontro diretto) prima che l'Imperatore potesse trovarlo. Entrambi sapevano che il risultato del loro titanico duello avrebbe deciso il corso della storia.

L'Imperatore e Horus si fronteggiarono l'un l'altro furiosamente, combattendo sia psichicamente che fisicamente durante il duello. Nonostante i doni psichici e le abilità marziali dell'Imperatore non fossero seconde a nessuno, non riuscì a concentrare totalmente le se energie nella battaglia. Come risultato, l'Imperatore subì orrende ferite per mano del suo figlio caduto, una esplosione psichica che bruciò la sua faccia e un occhio, e il suo braccio fu strappato dal suo incavo naturale. Fu allora che un Terminator solitario delle Furie Bianche del gruppo d'assalto dell'Imperatore entro sul ponte, per il quale Horus lasciò cadere beffardamente l'Imperatore, per permettergli di vedere l'Imperatore dell'Umanità, spezzato e sconfitto. Lo sconosciuto Terminator ruggì e cominciò ad attaccare il Primarca dannato, solo per essere totalmente incenerito da un attacco psichico proveniente da Horus.

Realizzando solo in quell'istante che il suo favorito era ormai realmente perso in favore degli Dei del Caos, l'Imperatore fu finalmente in grado di utilizzare i suoi pieni poteri, rilasciando una lancia di energia psichica che penetrò le difese di Horus e lo distrussero completamente. Invero l'attacco fu così potente che gli Dei del Caos e tutti i demoni del Warp urlarono in agonia, e furono quasi distrutti. Giusto prima di morire, Horus guardò suo padre nel suo unico occhio, e pianse una singola lacrima. La morte di Horus inviò onde psichiche per tutto il Sistema Solare, rispedendo i demoni nel Warp e rendendo chiaro alle sue truppe che il loro leader era stato sconfitto.

Rogal Dorn finalmente si fece strada fino al ponte, solo per scoprire il suo fratello caduto Sanguinius e l'Imperatore, sull'orlo della morte. Fu allora che l'Imperatore sussurò le istruzioni a Dorn per la creazione del Trono d'Oro.

Le conseguenze
Come le fiamme della guerra civile si spensero, il Primarca degli Ultramarine Roboute Guilliman raggruppò rapidamente le forze Lealiste sopravvissute, sparpagliando la sua Legione, relativamente intatta, per tutta la galassia, sperando di guadagnare tempo prezioso per gli altri, permettendogli di raggrupparsi e ricostruirsi. Mentre alcune Legioni del Caos semplicemente scapparono verso la salvezza nell'Occhio del Terrore, i Guerrieri di Ferro tennero duro nelle loro roccaforti precedentemente conquistate, e furono scacciati solo dopo decadi di duri combattimenti. Rogal Dorn non fu in grado prevenire la ricostruzione delle Legioni di Space Marine. I Signori della Notte continuarono la loro sequela di genocidi e terrore lungo la Frangia Orientale della galassia, finché Konrad Curze, resosi conto di esser diventato il mostro che una volta aveva combattuto, permise ad una assassina Callidus di ucciderlo su Tsagualsa; uno dei suoi luogotenenti catturò l'assassina e la uccise. Alpharius condusse gli Ultramarine in una trappola su Eskrador dove fu ucciso da Guilliman, ma i suoi subordinati, allenati al comando indipendente, negarono la vittoria agli Ultramarine. Questa ultima affermazione fu soggetta a critiche, e l'Inquisitore che la raccontò fu successivamente giudicato come eretico, ma gli Ultramarine non hanno mai negato nulla.

Come l'ultima legione traditrice fece rotta verso l'Occhio del Terrore, Guilliman in ultimo volse la sua attenzione alla ricostruzione dell'Imperium in modo che non potesse più soccombere ad un tradimento come quello di Horus. Tra le grosse organizzazioni che furono create come conseguenza dell'Eresia di Horus ci furono la Flotta Imperiale e la Guardia Imperiale, che prima erano riunite nell'Esercito Imperiale. L'Inquisizione poi divenne molto più presente dopo questi eventi (alcune fonti suggeriscono che fu formata molto prima), e furono formati i Cavalieri Grigi, per combattere le insidie del Warp. Il Concilio della Terra fu sostituito dai Sommi Signori della Terra, 12 persone col potere di modellare l'Impero, cercando di interpretare il volere dell'Imperatore. Di tutti questi cambiamenti fatti da Roboute Gulliman, il più importante fu la Seconda Fondazione, che vide le Legioni di Space Marine divise in Capitoli di mille unità l'uno. Nonostante Rogal Dorn, Vulkan e Leman Russ si opponessero a questo, Guilliman aveva il sostegno dei Sommi Signori, e nessun singolo comandante rivestì da allora un potere tanto grande come quello di una Legione precedente all'Eresia.

Bibliografia
*
*
*
* Warhammer 40,000 seconda edizione, libro del Codex Imperialis (si trova nella scatola base del gioco, seconda edizione)

Note
* Il gioco di carte collezionabili l'Eresia di Horus e i quattro libri "Visions of..." rompono significativamente dai precedenti canoni di informazione per quanto riguarda l'Eresia. La validità di queste informazioni in contrasto con quelle presenti nel gioco sono duramente discusse tra i fans.

------------------------------------------------------------------------------
Retrieved on Tue, 06 Oct 2009 08:10:46 from:
  http://it.wikipedia.org/wiki/Eresia_di_Horus
Licensed under CC-BY-SA, see http://creativecommons.org/licenses/by-sa/3.0/