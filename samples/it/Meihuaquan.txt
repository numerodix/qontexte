Il Meihuaquan (pinyin) 梅花拳, mei hua ch'uan (in Wade-Giles), (traducibile con Pugilato del Fiore di Prugno) è uno stile di arti marziali cinesi che conta numerose ramificazioni sia nel nord che nel sud della Cina. Tra queste sono famosi il Ganzhi Wushi Meihuazhuang (干支五势梅花桩) grazie all'opera del Maestro Han Qichang che lo ha insegnato a Pechino ed il Baijiazhi Meihuaquan 白家支梅花拳 che è stato reso popolare in Italia dal maestro Zhang Zuyao (张祖堯). Il Meihuaquan è considerato a volte uno stile interno e a volte uno stile esterno, ma a Nanchino durante l'esperienza dello Zhongyang Guoshu Guan e di seguito negli ambienti marzialisti di Taiwan era classificato come Changquan.
Meihuaquan è anche un nome molto comune nelle arti marziali cinesi dove in svariati stili va ad indicare un Taolu.

I rami del Meihuaquan
Il Meihuaquan è uno stile estremamente diffuso e nel corso della sua storia si è frammentato in numerosi rami secondari, tanto che in alcuni casi è oggi difficile risalire per tutti gli stili con questo nome ad un'origine comune. Sicuramente collegati sono il Ganzhi Wushi Meihuazhuang, il Luodi Meihuaquan, il Baijiazhi Meihuaquan, il Meihua Changquan ed il Shangcheng Meihuaquan.

Ganzhi Wushi Meihuazhuang
Il Ganzhi wushi meihuazhuang 干支五式梅花桩 (traducibile in italiano come "Pali del Fiore di Prugno con 5 figure e tronchi e rami") è una branca dello stile Meihuaquan. Il nome viene sovente abbreviato dai praticanti in Meihuazhuang ed è a sua volta una abbreviazione di Tiangan Dizhi Wushi Meihuazhuang.

A partire dalla ottava generazione, il maestro Zhang Congfu ha creato una nuova variante dello stile e nell'area dell'Hebei, soprattutto attorno a Pingxiang, Weixian e Guangzong, fino a Liaocheng e Liangshan in Shandong, questa pratica ha preso il nome di Xiaojia in contrapposizione a tutte le pratiche precedenti che prendono il nome di Dajia.

Il Meihuazhuang si divide in due settori:
Il Wenchang, che che raggruppa gli aspetti teorici, filosofici ed artistici dello stile;
il Wuchang, che insegna il Wugong, la tecnica marziale, che nel ramo Xiaojia si compone del Jiazi, degli Shoutao, del Chengquan, di Yingquan, del Gongquan, del Ningquan, oltre agli esercizi con le armi e al Qigong (lavoro sull’energia interna).

Nell'immagine i maestri Yan Yan e Ren Junmin eseguono la figura Dashi

5 stadi di allenamento del Wugong
L’allenamento si divide in 5 stadi (五个主要阶段, wu ge zhuyao jieduan):
*Primo stadio (detto Kaishi Jieduan, 开始阶段, cioè Fase Iniziale): periodo di stretching con l’obiettivo di migliorare l’elasticità ;
*Secondo stadio: vengono utilizzati i Jibengong (allenamenti di base) ed il Jiazi (“costruzione del quadro”, la sequenza di base). Il Jiazi è ancora ad uno stadio semplificato detto La Jiazi (拉架子, portare alla struttura). Questa fase porterà rapidamente il praticante ad acquisire abilità, resistenza, agilità, velocità; il fisico diviene forte ed in salute, in questo stadio si raggiungono i Liuhe (六合, Sei coordinazioni)
*Terzo stadio: è lo stadio del Chengquan (“lavoro sui pugni per avere successo”). Si allena in due in vista del combattimento “reale”. Il Chengquan è anche chiamato Da Chengquan (打成拳, che può essere reso in italiano o come essere coinvolti nel pugilato oppure con Pugilato del conseguimento del battersi). In questo stadio si inizia ad entrare nello spirito di combattimento con regole e movimenti prefissati. Questi sono esempi di esercizi prefissati che si utilizzano in questa fase: Chengquan Duida Shi Da Shou (成拳对打十大手, dieci grandi mani che si battono in coppia nel pugilato del diventare); Chengquan Duida Shi Xiao Shou (成拳对打十小手, dieci piccole mani che si battono in coppia nel pugilato del diventare); Tou Shou Wu Da (头手五打); Liu Zhong Kua Da (六种胯打); Shi Zhong Lianhuantui Ji Duilian (十种连环腿击对练, esercizio in coppia del battersi con 10 tipi di tecniche di gambe continue ); Liu ba zong na Taolu (六把总拿套路); ecc. In questa fase si iniziano a studiare i principi fondamentali del combattimento libero.
*Quarto stadio: Yingquan (“lavoro sul pugilato della vittoria”). Due avversari si confrontano (oppongono) in combattimenti. Lo Yingquan è anche chiamato Da Yingquan (打赢拳).
*Quinto stadio: è la fase del Gongquan (攻拳, “Pugilato del successo”) o del Ningquan (宁拳, “Pugilato della preferenza”). Non vi è un limite di tecniche né nel numero degli avversari.

Il Jiazi

è un termine delle arti marziali cinesi che nel Ganzhi Wushi Meihuazhuang indica una sequenza di base che si sviluppa in otto direzioni. Una caratteristica preminente è la presenza di 5 figure, i Wushi 五式, alternate a movimenti fluidi, gli Xingbu (行步).
Il Jiazi non può essere considerato come una forma fissa, perché la sua teoria e la sua pratica contengono a volte una parte variabile ed una immutabile, ciò significa che il praticante ha una certa libertà, a condizione di rispettare le regole della pratica. A causa della sua profondità e della sua concretezza, il Jiazi può essere praticato facilmente da tutti. L’originalità del Meihuaquan è sicuramente la pratica Faccia a Faccia, in coppia, in quattro e poi in cerchio, che fanno beneficiare a tutti dell’energia collettiva. Questa maniera di allenarsi non si incontra in alcun altra arte marziale. E’ specifica del Meihuaquan. Dopo un certo tempo, ciascun praticante può applicarsi in funzione della sua condizione fisica eseguendo un mezzo ciclo di Jiazi,un ciclo completo o due cicli. La durata d’esecuzione di un ciclo completo si realizza circa in 30-40 minuti.

I Wushi
Wushi (五式 cinque modelli ) o Wushi (五势 cinque figure o cinque forze) è un termine delle arti marziali cinesi ed in particolare dello stile Meihuaquan. I Wushi sono delle posture che vengono praticate all'interno del Jiazi del Meihuaquan e che vengono mantenute per alcuni cicli respiratori (3-5). Hanno una corrispondenza con i Wuxing (i 5 elementi / agenti della filosofia tradizionale Cinese)
Essi sono:
Dashi (大势, grande figura): corrisponde al Metallo e quindi al polmone, simboleggia la montagna
Shunshi (顺势, figura che scorre): corrisponde all’acqua e ai reni, simboleggia il fiume
Aoshi (拗势, figura ritorta): corrisponde al legno ed al fegato, simboleggia l’albero
Xiaoshi (小势, piccola figura) : corrisponde al fuoco ed al cuore, simboleggia una fiamma
Baishi (败势, figura sconfitta): corrisponde al la terra e alla milza, simboleggia l’unione tra cielo e terra.
Queste figure sono un tipo di Zhuangbu (posizioni palo).
*Dashi è anche detto
*Shunshi è anche detto
*Aoshi è anche detto
*Xiaoshi è anche detto
*Baishi è anche detto

Gli Xingbu
Gli spostamenti da una direzione all'altra avvengono utilizzando dei movimenti che seguono principalmente tre metodi: Zhafa o metodo di spostamento in avanti (扎法, che si pratica su una linea parallela alla linea di partenza); Baifa o metodo di oscillazione da un fianco all’altro (擺法, si pratica su una linea perpendicolare alla linea di partenza); Chefa, o metodo di spostamento indietro (撤法, si pratica su una linea in diagonale in rapporto alla linea di partenza).
Negli Xingbu l’allenamento consiste nel coordinare le differenti parti del corpo tra loro, l’interiore con l’esteriore, con un movimento leggero, rapido,naturale e continuo.

Bafangbu
Il Meihuaquan ha come tecnica caratteristica un metodo di passi specifico per attaccare e difendersi detto Bafangbu (八方步, passi nelle otto direzioni), anche detti Qunbu (群步, gruppi di passi), o jiaoshou Renlu Zhan Qiao Fa (交手认路战巧法, metodo intelligente di combattimento corpo a corpo per conoscere la strada della guerra). Ci sono tre tipi di questi passi:
*Da Bafang (大八方, Grande Bafang), in cui il piede tocca dei punti in modo disordinato;
*Zhong Bafang (中八方, Bafang Medio), in cui il piede tocca il terreno in 5 punti;
*Xiao Bafang (小八方, Piccolo Bafang), in cui il piede tocca il terreno in tre punti.

Gli Shoutao
genericamente nella lingua cinese vuol dire guanto. All’interno del Ganzhi Wushi Meihuazhuang viene ad indicare una serie di esercizi di base per la preparazione al combattimento ed all’autodifesa. Il maestro Yan Zijie racconta che il Meihuazhuang ha questi esercizi in comune con lo Shaolinquan, in effetti essi hanno molti punti in comune con esercizi di vari stili di arti marziali cinesi del Nord. Ogni Shoutao possiede un proprio nome (i nomi e la loro sequenza sono presi dai testi di Han Jianzhong e Lu Gongli che appaiono nella bibliografia):

* Zhuangbu dui pao san dian (桩步对刨三点, in posizione saldamente ancorata al terreno scavare in coppia tre punti)
* Shang xia chui lianxi (上下捶, percuotere alto e basso)
* Aoshi chui (拗势捶, percuotere in posizione ritorta)
* Tan gen (弹根, sradicare)
* Si fanshou (四反手, quattro manrovesci)
* San chui wu dian (三捶五点, tre percosse cinque punti)
* San jiao mao (三角矛, )
* Suo shou (锁手, serrare le mani)
* Mihun ba zhang (迷魂巴掌, palmi che confondono)
* Shizi chui (十字捶, percuotere incrociato)
* Zhe gu chui (折骨捶, percuotere per rompere le ossa)
* Ba fanshou (八反手, otto manrovesci)
* Ba zhang tao (巴掌套, serie di palmi)
* Wei shen zhang (围身掌,palmi che avvolgono il corpo )
* Simen dou (四门斗, lottare nelle quattro porte)
* Tong xiu chui (通袖捶, percuotere con le maniche libere)
* Liu ba zhong na fa (六把种拿法, metodo di afferrare in sei specie di impugnature)

Chengquan
Il è un metodo più avanzato,costruito sulla base del Jiazi, che si pratica in coppia. I suoi movimenti lo fanno assomigliare ad un combattimento, ma non ci sono né vincenti né perdenti. Per la coordinazione dei movimenti tra due persone questo esercizio favorisce la sensibilità e la capacità di osservazione dei praticanti e rinforza lo scambio di Qi e di Shen tra i due praticanti e la natura. Consiste in una fase preparatoria al combattimento e a un processo di realizzazione de « L’arte della guerra » di Sun Wuzi (Sun Tzu). Il Chengquan comporta come il Jiazi differenti cambiamenti di esecuzione nelle differenti direzioni spaziali. Comprende diversi metodi come Bafang, Shoutao, Nafa, Shuaijiao, ecc.
Il Chengquan può contenere 10 tecniche dette
. Applicazioni interessanti ai fini dell’autodifesa, esse sono:
* e ;
* e ;
* ;
* e la ;
* ;
* e ;
* ;
* e ;
* ;
*.

Yingquan
Lo Yingquan (赢拳, pugilato del vincere) è un esercizio in coppia del Ganzhi Wushi Meihuazhuang in cui si dimostra chi dei due praticanti è migliore nel muoversi secondo le strategie del Meihuaquan. Non ci sono sequenze prestabilite. C’è un continuo adattamento degli spostamenti tra i due contendenti, con l’obiettivo di trovare il tempo per poter attaccare in modo che l’altro non possa sfuggire.

Le armi del Meihuazhuang

Le armi comuni
Le armi di base dello stile sono: il Qipan Daqiang (棋盘大枪, grande lancia dello scacchiere) ed il Chunqiu Dadao (春秋大刀, alabarda delle primavere e degli autunni). Altre armi correntemente utilizzate sono: dandao (sciabola), qiang (lancia), jian (spada); ji (lancia a croce) , fu (ascia) , yue (scure d’arme), guai, ecc.

Le armi inusuali
Nelle campagne, in special modo nell'area di Pingxiang e Guangzong, vengono anche utilizzate delle armi insolite che riunite vanno a comporre una specie di "carriola".
Tra esse elenchiamo: Tangpa (镗耙, tridente), Yanchi Tang (燕翅镗, tridente ad ali di rondine), Lanma Jue (燕翅镗, redini in legno), Tiji (提戟), Wenbang (文棒, mazza civile), Wuhu Shengou (五虎神钩, spada uncinata magica delle 5 tigri), Chengxiang Guai (沉香拐, gruccia dal profumo grossolano), Huping Guai (虎平拐, gruccia che rende la tigre tranquilla), Liuxing Guai (流星拐, gruccia meteora), Jiuhuan Xizhang (九环锡杖, vanga in stagno e nove anelli),Fangbian Chan (方便铲, comoda impugnatura ) , Nanyang Cha (南阳叉, forca del sole del sud), Fenghuo Lun (风火轮, anelli del vento e del fuoco), ecc.
Come altre cose, anche questo oggetto è attribuito a Zou Hongyi:

I Duilian con armi
Il Meihuazhuang possiede anche numerosissime sequenze in coppia (Duilian e Duida) dell'utilizzo delle armi: mani nude contro pugnale (空手夺匕首, Kongshou duo bishou), mani nude contro lancia (空手夺枪, Kongshou duo qiang), mani nude contro Dao (空手夺刀, Kongshou duo dao), doppi pugnali contro la lancia del fiore (双匕首对花枪, Shuang bishou dui huaqiang), sciabola e gruccia contro lancia del fiore (单刀拐对花枪, dandao guai dui huaqiang), shuangdao contro lancia, coppia di grucce contro lancia, forca-tridente contro alabarda, combattimento di Wuhu Shengou, combattimento di bastoni (对劈杆子, Dui pi ganzi), combattimento di grandi bastoni (大杆子对扎, Da ganzi dui zha), combattimento di sciabole, Chenxiang Guai contro lancia del fiore, combattimento di coppie di grucce (对劈双拐, Duipi shuang guai), ecc.

Baijiazhi Meihuaquan
Il Baijiazhi Meihuaquan 白家支梅花拳 è un ramo dello stile Meihuaquan praticato nel Sud Ovest della Provincia di Shandong in Cina, la cui nascita è dovuta al Maestro Bai Jindou (白金斗, Pai Chin-tou in Wade-Giles) da cui prende il nome. La struttura di base di questo ramo del Meihuaquan si chiama Meihuaquan laojia, ma in Italia è conosciuta con il nome di "5 shaolin" in quanto scuola del nord, appartenenete allo Shaolin. A Taiwan la scuola ha preso il nome di "Beipai Shaolin Meihuaquan" 北派少林梅花拳 o "Meihuamen 梅花门" . Praticanti importanti di questa branca di Meihuaquan sono stati Wu Tipang, Zhang Wuchen, Chang Dsu Yao, Wang Songyuan, Wang Shouyi, Jia Longsheng, Yang Shiwen, ecc.
Il Baijiazhi Meihuaquan è anche un esempio del Dajia di cui parlavamo sopra.

Questa è un'interpretazione sulla nascita del Baijiazhi e sul ruolo di Bai Jindou:

Come Struttura di Base il Baijiazhi utilizza la , ma vengono anche insegnate altre due forme ricavate da questa: la e la

Meihuaquan Laojia
La è il Jiazi del Baijiazhi Meihuaquan. Questa forma si compone di due metà pressoché identiche, che insieme vanno a riprodurre otto direzioni spaziali. Ognuna di queste metà è divisa in quattro Duan (parti) che corrispondono alle direzioni spaziali. Anche in questo ramo esistono 5 shi, ma non sono disposti in maniera sequenziale così chiara come nel Ganzhi Wushi Meihuazhuang Xiaojia. Il ritmo della forma è molto particolare alternando movimenti circolari veloci a movimenti lenti in cui si può controllare la respirazione. Come il Jiazi della Xiaojia può essere eseguita in coppia faccia faccia, o sul cerchio da un gruppo di persone che si osserva.
La prima metà di questo esercizio a Taiwan è stata divisa in 5 Duan e ridotta della parte finale di raccordo con la seconda metà.

I Duilian a mano nuda
Il termine che viene utilizzato per definire tali esercizi è Duida (對打) . Nel lavoro in coppia vengono distinte due categorie: Quanjiao lei (拳腳類, categoria che utilizza piedi e pugni) e Ditang lei (地膛類, categoria che utilizza le cadute). Nelle rispettive categorie sono inseriti vari esercizi che vengono nominati ed insegnati secondo un numero progressivo di tecniche che contengono. A questi esercizi in coppia seguono esercizi che aumentano progressivamente il numero degli avversari e contengono mescolate le applicazioni studiate in coppia nelle due categorie precedenti. In seguito si studiano i Meihua Zhen Gong Fang (梅花陣攻防, lavori di difesa delle linee strategiche del Fiore di Prugno ).
In ognuno di questi Duilian sono inserite delle applicazioni di Qinna.

I Duida dela Categoria delle Tecniche di Pugno e di Piede
Nella categoria Quanjiao troviamo : Liu chui (六捶, sei percosse) , in questo esercizio vengono utilizzate prevalentemente tecniche di pugno e di palmo, con attacchi e difese a punti del busto e della testa ; Ba chui (八捶, otto percosse), in cui prevalgono colpi con il palmo, utilizzo della forza dell’avversario e contrattacchi difficilmente prevedibili contrastati da schivate veloci; Shi chui (十捶, 10 percosse ), che contiene applicazioni di tecniche combinate di mani, piedi e gomiti, l’azione di attacco è fluida ed incalzante; Shier chui (十二捶, 12 percosse), che allena le applicazioni di delle tecniche dei pugni, dei palmi e di gambe, concentrandosi sulla velocità di esecuzionone che deve essere molto sostenuta; Shisi chui (十四錘, 14 percosse), che applica congiuntamente tecniche di pugno, palmo, gambe e gomiti ; Shiliu chui (十六捶, 26 percosse ), che applica congiuntamente tecniche di pugno, palmo, gambe e gomiti, come la serie precedente; Shiba chui (十八捶, 18 percosse ), che vuole allenare l’applicazione e l’incremento della potenza fisica di Danfeijiao (單飛腳), Shuangfeijiao (雙飛腳), Xuanfengjiao (旋風腳); Ershi chui (二十捶, 20 percosse), in cui si allenano i movimenti applicativi di attacco e di difesa di Titui (踢腿), Dengtui (蹬腿), Tantui (彈腿).

I Duida della Categoria delle Tecniche di Rotolamento
Nella categoria dei Ditang ci sono: Wu tui (五腿, cinque tecniche di gambe), in cui prevale l’utilizzo di tecniche di caduta; Qi tui (七腿, sette tecniche di gambe), in cui chi attacca utilizza Dan Feijiao (單飛脚) per colpire dei punti della testa, del torace e dell’addome, chi difende reagisce con dei rotolamenti da cui si rialza portando dei colpi che seguono una linea ascendente diagonale che spiazza le normali difese; Jiu tui (九腿, nove tecniche di gambe), questo esercizio allena la capacità di sottrarsi ai colpi; Shiyi tui (十一腿, 11 tecniche di gambe), che allena l’applicazione di Guatui (掛腿), Putui (仆腿), Cetui (側腿), Hou Tantui (後彈腿) e Chaoye Puhu (超越撲虎); Shisan tui (十三腿, 13 tecniche di gambe), allena l’applicazione congiunta di cadute e movimenti marziali; Shiwu tui (十五腿, 15 tecniche di gambe), allena l’applicazione congiunta di cadute e movimenti marziali, come il precedente esercizio; Shiqi tui (十七腿, 17 tecniche di gambe), che allena le applicazioni delle cadute (Ditang) che richiedono il più alto grado di abilità e la varietà di risposte ad attacchi reali; Shijiu tui (十九腿, 19 tecniche di gambe), che allena l’applicazione congiunta di movimenti marziali e cadute e l’incremento della potenza fisica.

I Duida contro più avversari
Nel Baijiazhi è previsto lo studio di quattro tipologie di allenamento in cui si simula il combattimento di un praticante contro due, tre, quattro e cinque avversari. Queste quattro tipologie di esercizi sono chiamate:
*Erlong Xizhu (二龍戲珠, Due draghi giocano con una perla), che prevede che una persona debba fronteggiare la forza di due avversari, che utilizzano tecniche di pugno, di piede, di palmo, di gomito e di rotolamento;
*San Ying Zhan Bu (三英戰布, Tre eroi diffondono la guerra), in cui una persona si difende da altre tre, utilizzando forza fisica, agilità e abilità applicativa;
*Si Chang Chu Ba (四強除霸, Quattro potenti depongono il tiranno), in cui una persona viene messa alla prova dall'attacco di quattro, esercizio che stimola l'agilità di una rapida risposta ad un attacco e lo studio degli attacchi in gruppo.
*Wuhu Tulong (五虎屠龍, Cinque tigri sbranano un drago), che allena l'uso della forza e delle tattiche contro cinque avversari, incrementando ulteriormente l'agilità. Il praticante è pronto per il lavoro successivo.

Meihua Zhen Gong Fang
Il lavoro di difesa delle linee strategiche del Meihua (梅花陣攻防, Meihua Zhen Gong Fang) è il livello più alto di apprendimento nel Baijiazhi. Si tratta di un complesso metodo che studia 5 tipologie di strategia di attacco e di difesa in una situazione di guerra.
Queste le cinque tipologie:
(1) Yi Zuo Meihuazhen (一座梅花陣, prima costellazione della disposizone strategica del Fiore di Prugno)，(2) Er Zuo Meihuazhen(二座梅花陣, seconda costellazione della disposizone strategica del Fiore di Prugno)，(3) San Zuo Meihuazhen (三座梅花陣, terza costellazione della disposizone strategica del Fiore di Prugno)，(4) Si Zuo Meihuazhen (四座梅花陣,quarta costellazione della disposizone strategica del Fiore di Prugno)， (5) Wu Zuo Meihuazhen (五座梅花陣, costellazione della disposizone strategica del Fiore di Prugno).

Il Combattimento Libero a mano nuda
Il combattimento libero è detto Sanshou (散手) o Ziyu Boji (自由搏击).
Si inizia a studiare contemporaneamente ai primi esercizi in coppia, cercando di applicare liberamente le tecniche apprese in modo più prefissato.

Le armi del Baijiazhi
Le armi allenate individualmente
Queste sono le armi insegnate nell'ambito del Baijiazhi Meihuaquan di Taiwan: dandao (單刀), Qimeigun (齊眉棍, bastone delle sopracciglia)， qiang (槍, lancia)， shuangdao (雙刀, doppie sciabole)， Xiao shao gun (小哨棍, piccolo bastone della sentinella)， jian (劍)，Da shao gun (大哨棍, grande bastone della sentinella)， jiujie gangbian (九節鋼鞭, frusta di acciaio a nove sezioni, vedi jiujiebian)，liuxingchui (流星錘, dardo meteora),sanjiegun (三節棍, bastone in tre sezioni)， Meihua guai (梅花拐, stampelle del fiore di prugno)， Bishou (匕手, pugnali)， dadao (大刀, alabarda).

Le armi allenate in coppia
Questo è un elenco di Duilian di armi insegnate a Taiwan: dandao dui gun (單刀對棍, sciabola contro bastone)， shuangdao dui gun (雙刀對棍, doppia sciabola contro bastone), gun dui gun (棍對棍, bastone contro bastone)， dandao dui dandao (sciabola contro sciabola單刀對單刀), shuangdao dui shuangdao (雙刀對雙刀, doppia sciabola contro doppia sciabola)， bishou dui gun (匕手對棍, pugnali contro bastone)， Xiao shao gun dui gun (小哨棍對棍, piccolo bastone della sentinella contro bastone)， Da shao gun dui gun (大哨棍對棍, grande bastone della sentinella contro bastone)， gun dui guai (bastone contro stampelle, 棍對拐)， dandao dui guai (sciabola contro stampelle, 單刀對拐)， jian dui jian (劍對劍, spada contro spada)， sanjiegun dui gun (三節棍對棍, bastone a tre sezioni contro bastone)， dadao dui qiang (大刀對槍, alabarda contro lancia)， bian dui gun (鞭對棍, frusta contro bastone)， dandao dui qiang (單刀對槍, sciabola contro lancia)， shuangdao dui qiang (雙刀對槍, doppia sciabola contro lancia)， qiang dui jian (槍對劍, lancia contro spada)， Da shao gun dui qiang (大哨棍對槍, grande bastone della sentinella contro lancia)， sanjiegun dui qiang (三節棍對槍, bastone a tre sezioni contro lancia)， qiang dui qiang (槍對槍, lancia contro lancia).

Il combattimento libero con le armi
L'evoluzione di questo sistema prevede di mettersi alla prova in combattimenti liberi utilizzando i movimenti fondamentali appresi nei Duilian. Questo tipo di lavoro libero è detto Bingxie Sanda (兵器散打).

Gli esercizi in coppia di combattimento mano nuda contro armi
A Taiwan questi Duilian vengono considerati a parte e di un livello superiore: kongshou duo dao (空手奪刀, mani nude si impossessano della sciabola)， kongshou duo gun (空手奪棍, mani nude si impossessano del bastone)， kongshou duo bishou (空手奪匕手, mani nude si impossessano dei pugnali)， kongshou duo qiang (空手奪槍, mani nude si impossessano della lancia)， kongshou duo shuangdao (空手奪雙刀, mani nude si impossessano delle doppie sciabole)， kongshou duo jian (空手奪劍, mani nude si impossessano della sciabola)， kongshou duo Xiao shao gun (空手奪小哨棍, mani nude si impossessano del piccolo bastone dellea sentinella).

Wuzi Meihuaquan
Il Wuzi Meihuaquan (武子梅花拳) è un ramo dello stile Meihuaquan.
Il nome è una abbreviazione di Sun Wuzi Chuanxin Meihuaquan (孙武子穿心梅花拳), che viene anche abbreviato in Sun Wuzi Meihuaquan (孙武子梅花拳) o Chuanxin Meihuaquan (穿心梅花拳), inoltre è anche chiamato Zhongxin Meihuaquan (中心梅花拳).
Il nome Wuzi Meihuaquan prende origine dal fatto che a livello leggendario i suoi praticanti fanno risalire lo stile a Sun Wuzi (孙武子), il celebre autore di Sunzi Bingfa (孙子兵法, L’arte della guerra di Sun Tzu) e dal fatto che a livello di strategia viene sempre ricercata la linea centrale (Chuanxin e Zhongxin).
Lo stile conta numerosi praticanti in Henan, Shandong e Hebei.
Il maestro più famoso di questo stile è stato Kou Yunxing (寇运兴).
*I Taolu principali di questo stile sono:
Shilu Tantui (十二路弹腿); Da Meihuaquan er lu e san lu (大梅花拳二、三路); Xiao Meihuaquan er lu (小梅花拳二路); Meihuadao (梅花刀); Meihua longxingjian (梅花龙形剑); Meihua qiang (梅花枪).

Luodi Meihuaquan
Luodi Meihuaquan (落地梅花拳, Pugilato del Fiore di Prugno al suolo) è sia un nome generico per indicare lo stile Meihuaquan nel suo passaggio dalla pratica sui pali a quella eseguita sul terreno, sia il nome di un ramo del Meihuaquan stesso, riscontrabile in molti documenti e in molte testimonianze.
Ma con Luodi Meihuaquan si indica anche un ramo del Meihuaquan che possiede un Jiazi di base che viene chiamato Luodi Meihuaquan Bajiao (落地梅花拳八角), incastonato in un sistema che comprende 64 Taolu, di cui 10 sono Duilian (esercizi in coppia).
Un esponente famoso di questa scuola è stato Li Zhengting (李振亭) che l'ha trasmessa a moltissime persone nell'area di Peixian, in Jiangsu. Siccome in Peixian vi era un'altra scuola di Meihuaquan, il ramo insegnato da Li Zhengting, è chiamato Lipai Meihuaquan (李派梅花拳, scuola di Li di Meihuaquan).

Leijia Meihuaquan
Il Leijia Meihuaquan (雷家梅花拳) è un ramo del Meihuaquan. Questa scuola deriva il suo nome dal fatto che dalla quinta generazione è stato praticato presso il villaggio Leijiacun per poi diffondersi nelle aree circostanti.
Questo ramo si ricollega chiaramente al Ganzhi Wushi Meihuazhuang, in quanto identifica nel proprio lignaggio Zhang Sansheng (anche qui considerato seconda generazione), che viene però chiamato Zhang Zhenshu (张朕书); inoltre Zou Hongyi è riconosciuto in Zou Zhigang (邹志刚), nonostante venga collocato alla quarta generazione anziché alla terza. Questo tipo di Meihuaquan si differenzia dal Ganzhi Wushi Meihuazhuang e dal Baijiazhi perché possiede 4 posture anziché alle cinque solite che sono: dashi, aoshi, xiaoshi e baishi. Dashi è grossomodo identica allo shunshi degli altri rami. L'atteggiamento delle mani durante la struttura di base (Jiazi) è quella del Palmo.

Emei Meihuaquan
Le informazioni sull’ Emei Meihuaquan (峨嵋梅花拳, pugilato del fiore di prugno della montagna Emei) sono molto scarse: si racconta che Zhou Beitao (周北涛) abbia creato un taolu con questo nome, che si compone di oltre 100 figure, dopo una lunga meditazione di fronte alle piante di Meihua; il libro “Zhongguo Wushu Renming Cidian 中国武术人名辞典” invece asserisce che Zhou avrebbe appreso il Meihuaquan ed il Taijiquan da Zhang Yimin (张镒民), nel 1930.
Esistono poi svariate forme chiamate Meihuaquan all’interno degli stili che provengono dal Sichuan.

Meihua Changquan
è il nome dato a Taiwan ad un ramo di Meihuaquan insegnato sull'isola da Han Qingtang, all’interno di un sistema più ampio che includeva anche altri pugilati del nord della Cina, per cui i suoi allievi che continuano a trasmettere il suo insegnamento lo chiamano o Changquan o Beishaolin. Han Qingtang apprese questo Meihuaquan a Jimo da Sun Maolin (孫茂林) e da Jiang Benhe (姜本河) due maestri originari di Liangshan.
Questo pugilato Meihua si compone di tre forme: Maifuquan (埋伏拳); Shizitang (十字趟); Taizu Changquan (太祖长拳) .

Il Maifuquan del Meihua Changquan
Il è una forma che nel sistema di Han Qingtang è collocata ad un livello medio, anche se considerata un lavoro di base al pari di Lianbuquan e Gongliquan. Non deve essere confusa con la forma di Chaquan con lo stesso nome. In origine nel Meihua Changquan esisteva una sola forma, che oggi è stata divisa in due per ragioni di opportunità che sono dette Yilu Maifuquan (一路埋伏) ed Erlu Maifuquan (二路埋伏) . All’interno della forma ci sono molte formule che descrivono i colpi di pugno e di palmo: Mao cuan (貓竄 ,il gatto fugge), Gou shan (狗閃, il cane schiva),Tu gun (兔滾,il coniglio si allontana), Ying fan (鷹翻,l'aquila vira). Questa forma è caratterizzata da un utilizzo estremamente flessibile della colonna vertebrale, da alcune “camminate” particolari che vengono ripetutamente eseguite (come Xinbu). In alcuni punti la forza (Jing, 劲 ) si muove verticalmente sulla spina dorsale, come un'onda di energia che si arrotola verso la sommità della testa. Questa è una forma che contiene pochissimi movimenti ripetitivi, al contrario di quanto succede nella maggior parte degli stili di Wushu. Si compone di una sessantina di figure e coloro che apprendono questa sequenza si fermano mantenendo la figura, contando i propri cicli respiratori e “affondando” nel Dantian la propria energia interiore..

Shizitang
è una forma del Meihua Changquan insegnato da Han Qingtang che si compone di una cinquantina di figure. È caratterizzato dall’utilizzo del fasheng (发声), l’emissione di due suoni: Heng (哼) e Ha (哈). Heng è spesso associato all’azione di battere i piedi, mentre il suono Ha è molto meno rumoroso, andando ad estrarre l’energia dalla parte più profonda del corpo. Il nome Shizi, si suppone sia dovuto all’utilizzo di 10 formule ritmate collegate all’allenamento, come ad esempio: Ti (踢, calciare), Da (打, colpire), Shuai (摔, cadere), Na (拿,afferrare), ecc. La forma Shizitang alterna alto e basso, destra e sinistra, favorendo grazie a questa alternanza l’elasticità dei muscoli, dei tendini e la mobilità delle articolazioni (anche la muscolatura, i tendini e le articolazioni che solitamente sono meno utilizzati), rendendo fluido lo scorrere dell’energia (Jing, 勁). Questa forma costringe il praticante ad affrontare simultaneamente da angoli opposti il movimento, l’energia, l’attenzione e l’intenzione.I movimenti sono particolari e le posture complicate. L’obiettivo è quello di allenare a indirizzare la consapevolezza e la potenza in tutte le direzioni possibili. Vi è una continua alternanza, molto marcata, tra movimenti in cui vi è una espressione di potenza e movimenti morbidi e fluidi.

Taizu Changquan e Meihua Changquan
è un nome molto conosciuto nelle arti marziali cinesi.

Nel sistema trasmesso da Han Qingtang questa è la terza forma del Meihua Changquan.
Secondo Adam Hsu i nomi Meihua Changquan e Taizu Changquan verrebbero utilizzati quasi come sinonimi. La tecnica di questa sequenza di pugilato prevede l’utilizzo del Chansijing (纏絲勁, energia dell’avvolgere il filo di seta) lungo, medio e corto.

Xiaowushou
Han Qingtang ha insegnato un solo Duilian (che viene detto Duida) di Meihua Changquan, lo. È un esercizio con pochi movimenti (cinque) .

Shangcheng Meihuaquan
Lo è un ramo di Meihuaquan insegnato nel Fujian da Wang Jincheng (王金城) al figlio Wang Ding (王鼎,1882-1985). Wang Jincheng apprese lo stile a sua volta dal proprio padre, Wang Zhenfu (王振富).

Meihua Jie Quan
Il è uno stile di arti marziali cinesi considerato interno, sebbene lo si consideri una ramificazione della Scuola Shaolin. Han Kuisheng (韩愧生), un uomo dello Shandong, praticava questo pugilato e lo trasmise a Fu Xiushan (傅秀山) di Yucheng (禹城). Quest'ultimo ha scritto e dato alle stampe un libro dal titolo Jiequan Tushuo (捷拳图说) dove parla dello stile. Il Meihua Jie Quan emette i pugni come lo Xingyiquan, porta i colpi di palmo come il Baguazhang e possiede delle figure, come ad esempio Yunu Chuansuo (玉女穿梭) e Danbian (单鞭), identiche al Taijiquan. Esso possiede 5 Figure (Wushi) di base: Pi (劈), Tiao (挑), Shan (闪), Chong (冲),Xie (斜). Utilizza tre piani (Alto, Medio, basso) come metodo per l'agilità. La forma completa si compone di 48 figure, comprese la posizione di inzio e quella finale, ed è caratterizzata da 12 formule ritmate (十二字诀, Shier zi jue).

Lo Shaomoquan, Ovvero Wang Xiangzhai ed il Meihuaquan
Tra i vari stili analizzati in una celebre intervista da Wang Xiangzhai, c’è anche il Meihuaquan che lui indica anche con il nome di Wushizhuang (五式桩, Cinque figure palo) ed afferma che all’epoca era diffuso in Henan e Sichuan. Quest’ultima affermazione è curiosa, perché il Meihuaquan era già allora presente in modo significativo nell’area di origine di Wang e a Pechino, dove egli ebbe delle dispute con Han Qichang e con i suoi discepoli. Non è dato sapere come mai Wang Xiangzhai abbia omesso di citare queste aree.
Il contatto più significativo con questo stile, Wang Xiangzhai lo ebbe nell’ambito del suo viaggio di ricerca attraverso la Cina: nel 1928 conosce e si lega in amicizia con il maestro Liu Pixian, dodicesima generazione di Meihuaquan , con cui scambia metodi e conoscenze. Dopo questa esperienza Liu Peixian creò un nuovo stile a cui diede il nome di Shaomoquan (少摩拳).

Il Meishanquan
Il è un pugilato dell'Hunan che sarebbe stato fondato durante l'epoca della dinastia Song e progressivamente migliorato durante l'epoca della dinastia Ming e della dinastia Qing. Il nome Meishan deriva dal fatto che la zona di origine di questo stile è così chiamata. Anche questa scuola di pugilato prende il nome di Meihuaquan.
Essa possiede ben 77 Taolu conosciuti nel loro insieme come Meishan Wugong. Oggi questa scuola è diffusa, oltre che in Hunan, in Yunnan, in Guangxi, in Jiangxi, in Hubei, in Sichuan, ecc.

Shunshimen e Meihuaquan
è un tipo di pugilato che è stato creato alla fine dell’epoca della dinastia Qing, da una guardia di scorta dell’ Hebei, del villaggio Fengrun Dou Ge Zhuang (丰润豆个庄) tale Feng Wanhe (冯万和 o 冯万合). la seconda generazione è rappresentata da Liu Yanchang (刘彦昌) del medesimo villaggio del fondatore. Lo stile è stato poi trasmesso da Wang Rongchang (王荣昌 , 1906-1976), maestro di pugilato del Tangshan (唐山) , altra località dell’ Hebei, per poi diffondersi in quella stessa provincia ed in quella del Jiangsu. Un maestro di quarta generazione è stato Liu Zhaoyuan (刘照远). Oggi è rappresentato dal maestro Hu Chunguang (胡春光) del Tangshan, che è una quinta generazione di questa scuola. Il Shunshimen appare come uno stile composito ed una parte di esso è definita Meihuaquan. Queste le forme appartenenti alla parte del Meihuaquan: Meihuaquan (梅花拳), Chuanlinzhang (穿林掌), Bafangzhang (八方掌), Meihua Sanshou Ershi Shi (梅花散手二十式), Meihuaqiang (梅花枪), Wuhu qunyang gun (五虎群羊棍).

Wumeiquan
Wumeiquan (五枚拳, pugilato di Wumei) è uno stile di arti marziali cinesi classificabile come Nanquan. In alcuni testi troviamo Wumeiquan (五梅拳, pugilato di “5 prugni”) con altri ideogrammi. In cantonese è Ng Mui Kuen.
Il nome
Il nome di questa scuola deriva da quello della sua fondatrice leggendaria, Wu Mei (五枚) o Ng Mui in Cantonese. Siccome poi la tradizione vuole che Wu Mei praticasse Meihuaquan o Meihuazhuang lo stile può a volte prendere il nome di Pugilato di “5 Prugni”, inoltre per alcuni “5 prugni” è il nome della fondatrice. Per alcuni lo stile può anche essere chiamato Meihuazhuang Bafaquan (梅花桩八法拳, Pugilato degli Otto Metodi dei Pali del Fiore di Prugno) o ancora Meihua Rouzhuang Bafa (梅花拳软桩八法, otto metodi dei pali morbidi del Meihua).
A New York, dove la scuola ha una ramificazione, si utilizza Wumeipai (五梅派, Scuola dei 5 Prugni).

Le origini
Nel “Wumeiquan Quanpu” (五梅拳拳谱) si narra che lo stile è stato tramandato da una monaca buddista (尼姑) il cui nome monastico era Wu Mei (五梅). Per altre tradizioni Wu Mei era una monaca Taoista (Daogu 道姑). Questa monaca lo trasmise a Huang Baoshan (黄宝善, anche conosciuto come Huang Baolin, 黄宝林) nella città di Lufengxiang (庐丰乡) nel distretto di Shanghangxian (上杭) del Fujian, il quale a sua volta lo tramandò a Gong Rongguang (龚荣煌) di Lanxixiang (兰溪乡) sempre in Fujian. Gradualmente la scuola si è propagata nel Fujian e nel Guangdong. Gli “Annali della Contea di Shanghang” (上杭县志, Shanghang Xianzhi) raccontano che il Pugilato Shaolin Ortodosso Wumeiquan (五梅拳), alla fine dell’epoca della dinastia Qing era diffuso nei distretti di Lanxi (蓝溪), Huangtan (黄潭) , Taiba (太拔) e della stessa Shanghang.

Taolu
Queste sono alcune sequenze a mano nuda insegnate a New York: Tianguangzhang (天光掌); Wuxingquan (五行拳); Shier Dizhi (十二地支); ecc.
Bisogna però precisare che in questo stile vengono spesso praticate “forme libere” e si dà ampio spazio all’applicazione libera dei movimenti.

Le armi
Queste sono le armi utilizzate nella scuola dell’area di Shanghang
Sanchiba (三齿耙); gou lian qiang(钩镰枪); qinglongdao (青龙刀); mupa (木耙); dandao (单刀); shuangdao (双刀); jian (剑); fu (斧); shuang tongchui (双铜锤); tiechi (铁尺); hutoupai (虎头牌); bandeng (板凳); ecc.

Alcune nozioni storiche

In riferimento ai rami Ganzhi Wushi Meihuazhuang, Luodi Meihuaquan, Baijiazhi Meihuaquan, Wuzi Meihuaquan, molti praticanti ritengono che lo stile abbia avuto più di cento generazioni leggendarie e fanno risalire questo stile ad un'epoca anteriore alla dinastia Han ad opera di un maestro che è chiamato Yun Pan. Ci sono anche esponenti che ritengono che il Meihuaquan provenga dallo Shaolinquan.

Altri autori individuano tre leggende, tra le più diffuse, sulla fondazione del Meihuaquan, che in alcuni casi vanno a colmare l'inesistenza di documentazioni scritte:
*Una ne colloca la creazione all'epoca della dinastia Zhou occidentale;
*La seconda racconta che il Meihuaquan ha avuto origine durante il periodo delle primavere e degli autunni ed il periodo dei regni combattenti, ad opra di Sunzi (孙子);
*La terza leggenda colloca l'origine del Meihuaquan alla fine dell'epoca della dinastia Ming.Quest'ultima affermazione deriva dal fatto che nei rotoli del Meihuaquan è scritto che il Luodi Meihua è stato costruito tra la fine della dinastia Ming e gli inizi della dinastia Qing. Quest'ultimo racconto, essendo anche più vicino a noi è supportato da informazioni storiche verificate.

Secondo il testo Meihuaquan mipu, questo stile apparterrebbe alla Kunlun pai. Il fondatore leggendario Yun Pan, avrebbe vissuto nel Tempio di Xuanjin del Palazzo di Qingjing, situato nel distretto di Yunchengxiao vicino la montagna Kunlun.

Il primo maestro riconoscibile in una figura storica è Zhang Sansheng che visse tra la fine della dinastia Ming e gli inizi della dinastia Qing.Zhang Sansheng trasmise il Meihuaquan a Zou Hongyi che è ritenuto colui che ha diffuso assieme ai propri figli lo stile in Shandong, Henan ed Hebei. Nel corso degli anni il Meihuaquan è stato sottoposto ad una serie di cambiamenti che ne hanno determinato la ricchezza e la varietà attuale, grazie alle conoscenze e all’ingegno dei suoi appartenenti.

Uno dei maestri più importanti fu Yang Bing (杨炳), ufficiale imperiale e guardia della Città Proibita. Quinta generazione dello stile contribuì in maniera significativa alla teoria dello stile, scrivendo tra l'altro un libro, lo Xi Wu Xu (习武序).

Feng Keshan 冯克善,uno dei membri della rivolta Baguajiao 八卦教, che praticava meihuaquan venne messo a morte nel 1813 dal governo imperiale.Egli aveva appreso il Meihuaquan di Tang Henlao, a sua volta allievo di un discepolo di Yang Bing. Siccome entrò a far parte della setta Liguajiao divenne anche allievo di Wang Xiang, un capo di un ramo di questa setta di Jining. Di lui non si sa esattamente che stile praticasse, ma si pensa fosse un maestro di Da Hongquan o dello stesso Meihuaquan, o di entrambi gli stili.

Questo stile ha poi avuto un ruolo di primo piano nella "Rivolta dei Boxer" (Yihequan 义和拳, Yihetuan 义和团). Zhao Sanduo, leader degli Yihequan (Pugili della Giustizia e della Concordia) era in effetti un maestro di Meihuaquan.

Lo stile venne rinominato Yihequan perché non tutti i maestri di Meihuaquan condivisero la partecipazione dello stile ad attività anti imperiali o comunque sovversive.

Dopo l’istaurazione del governo comunista, in seguito ad una proibizione della pratica delle Arti Marziali, il Meihuazhuang venne praticato nella quasi clandestinità fino agli anni 80'.

Diffusione dello stile
Il Meihuaquan in Jiangsu
Il Meihuaquan a Peixian
Secondo la tradizione del Meihuaquan lo stile è emerso dall'anonimato grazie al maestro Zhang Sansheng (张三省) che lo ha insegnato nell'area di Peixian a Zou Hongyi (邹宏义). Per altre fonti il primo allievo di Zhang sarebbe stato Zou Anbang (邹安帮), originario del villaggio Balizhuang (八里庄) dell'area Nord Est della contea di Peixian.
In seguito la famiglia Zou si trasferì fino ad andare ad insediarsi in Hebei.
Nel 1900 vi erano ancora praticanti di diversi rami di Meihuaquan nell'area, ma grazie al trasferimento di Li Zhengting prima e di Liu Baojun nel 1925, divennero preminenti il Luodi Meihuaquan ed il Baijiazhi Meihuaquan. Questi due rami in onore dei due maestri che li hanno trasmessi nell'area sono detti rispettivamente Lipai Meihuaquan (pugilato del fiore di prugno della scuola Li) e Liupai Meihuaquan (pugilato del fiore di prugno della scuola Liu).
Di Peixian è il maestro Chang Dsu Yao, famoso negli ambienti delle Arti Marziali in Italia.

Il Meihuaquan a Nanchino
Nella città di Nanchino il Meihuaquan è stato introdotto recentemente ed insegnato da un allievo di Han Qichang, che si chiama Wang Qi (王祺).

Il Meihuaquan in Shandong
La provincia di Shandong è una zona di particolare diffusione del Meihuaquan, in particolare l'area sud ovest, nelle aree amministrative di Shanxian, Heze, Dongming, Jining, Liaocheng, ecc.
Agli inizi dell'epoca della dinastia Qing, agli esordi della fase della storia del Meihuaquan di cui esistono riscontri storici precisi, Zou Hongyi ed il figlio Zou Wenjiu, insegnarono nei dintorni di Dongming.
In seguito, Bai Jindou (nona generazione) portò la propria versione di questo stile nell'area di Heze, ma altri rami vi erano già diffusi.
A Liangshan, teatro del famoso romanzo Shuihuzhuan, lo stile è stato portato da un maestro di decima generazione, Wang Fasheng (王法胜), nell'epoca tra il 1796 ed il 1820 ed oggi sono presenti maestri di diciasettesima generazione.
A Linqing lo stile era stato insegnato da Feng Keshan ed è stato nuovamente introdotto da un maestro di quattordicesima generazione, Wang Tingmei (王廷梅).
Negli anni 80' del novecento il Maestro Yan Zijie si è adoperato per diffondere il Meihuaquan e fargli avere riconoscimenti ufficiali, tantè che oggi questo stile è insegnato come materia opzionale all'interno dell'Università dello Shandong.

Il Meihuaquan in Henan
Riferimenti storici al Meihuaquan sono stati ritrovati anche negli archivi della dinastia Qing a Pechino, in particolare a proposito di Feng Keshan, che era originario della Contea di Huaxian nel nord est dell' Henan. Feng aveva appreso il Meihuaquan da Tang Hengdong, che a sua volta era stato allievo di Qi Dazhuang, il quale lo aveva imparato da Yang Bing. Anche oggi lo stile è diffuso, in alcuni casi è stato reintrodotto da maestri di province vicine, quali Hebei e Shandong.Ma Aimin 马爱民 , Wu Tanhua Yang Bing yu Meihuaquan de Chuanbo 武探花杨炳与梅花拳的传播 (Yang Bing, grado Militare Tanhua, e la diffusione del Meihuaquan ), articolo apparso sul numero 2 del 2002 della rivista Tiyu Wenhua Huadao.
In questo articolo si parla della storia del Meihuaquan.
Il ramo più diffuso in questa provincia è il Wuzi Meihuaquan che è stato tramandato nell'area di Xuchang da Cao Zhenpu (曹振谱), un maestro originario dell'Hebei, ed in seguito da suoi allievi tra cui spicca Kou Yunxin. Nel Nord Ovest della Provincia invece è ancora tramandato il Leijia Meihuaquan.

Il Meihuaquan in Hebei
Il Meihuaquan nella prefettura di Xingtai

Nella provincia di Hebei si insediò Zou Hongyi, considerato maestro terza generazione, e la sua famiglia. Precisamente questa famiglia prese dimora stabile nel villaggio Mazhuangqiao nella contea di Pingxiangxian nel distretto amministrativo di Xingtai.Zou Wenjiu e Zou Wenrei, due dei suoi figli, presero degli abitanti del villaggio come allievi. Nel medesimo distretto si trovano Guanxian e Weixian contee molto attive nella pratica del Meihuaquan. È in questa zona, oltre che a Pechino che è molto sentita e riconosciuta la divisione in Ganzhi Wushi Meihuazhuang Xiaojia e Dajia, anche perché, Zhang Congfu il creatore del ramo Xiaojia era anch’egli della contea di Pingxiangxian.Cui Guangrei insegnò nel villaggio Qianwei (contea di Guangzong, Hebei). Wu Qingchang, della nona generazione, acquisì una grande fama nel suo villaggio, Dongzhao (contea di Guangzong).

Il Meihuaquan a Wuqiang
Un'altra zona molto importante per il Ganzhi Wushi Meihuazhuang è quella di Wuqiang. Esattamente nel villaggio di Wangjiazhuang (contea di Wuqiang, Hebei) presso il tempio Guandimian, si installò Li Tingji, originario del villaggio Qujiazhuang (contea di Wei, in Hebei). Li Tingji, che praticava il Meihuazhuang, allenò gli abitanti. Ebbe come allievo Ren Junjie, che studiò anche con Li Tinggui, fratello di Li Tingji. Ren Junjie insegnò a sua volta a Yin Mochi e a Zhao Yinglian, che ebbe come discepolo Han Qichang. Quest’ultimo introdusse il Meihuazhuang a Pechino, dove insegnò a suo figlio Han Jianzhong e a suo nipote Han Chao.

Il Meihuaquan ed il Panshan
Secondo alcuni il Meihuaquan si sarebbe originato presso il Tempio Shaolin del Nord (Bei Shaolinsi) che si trovava sul monte Panshan nelle vicinanze di Tianjin.

Il Meihuaquan a Jizhou
Il Wuzi Meihuaquan, oggi largamente praticato in Henan, è stato portato dall’ Hebei da Cao Zhenpu (曹振谱). Cao proveniva dal villaggio Daluocun (大罗村), della zona amministrativa di Jizhou (冀州), zona a Nord di quella della già citata Xingtai. Egli apprese il Meihuaquan da Kong Jixiang (孔继祥) del villaggio Dakongcun (大孔村).

Il Meihuaquan in Hunan
Uno stile di arti marziali cinesi chiamato Meihuaquan è stato tramandato in Hunan nel periodo del regno dell’imperatore Guangxu (光绪, 1875-1908), dal maestro Wan Fuzi (万福子), che lo aveva appreso in Sichuan. Tornato nella sua provincia diffuse lo stile in Chen Zhou (郴州), Guiyang (桂阳, da non confondersi con la capitale del Guizhou), Lan Shan (蓝山), Jiahexian (嘉禾县), ecc. Attualmente si contano 6 generazioni.
Tra i Taolu a mano nuda troviamo: Tiaoxian (条线); Shiqiangqiu (狮抢球); Duo Meihuazhuang (朵梅花桩); ecc.

Il Meihuaquan in Yunnan
Tra i membri dell’etnia De'ang (德昂族) dello Yunnan e dell’area sud del Sichuan è praticato fin dall’epoca della dinastia Ming un Meihuaquan. Tra il 1795 ed il 1804 si verificò una rivolta in Sichuan, Shaanxi, Henan ed Hubei detta Chuanchu Bailianjiao Qi Yi (川楚白莲教起义, Ribellione della Setta del Loto Bianco in Sichuan ed Hubei) o Chuanchu Jiao Luan (川楚教乱, Setta Caotica del Sichuan e dell’Hubei) che portò questo Pugilato del Fiore di Prugno a mettersi in posizione defilata.

Funzioni del Meihuaquan
Secondo il Professor Yan Zijie il Meihuaquan è una sorta di sunto e di condensato della cultura Cinese con degli obiettivi ben precisi legati sia alla Medicina tradizionale cinese, sia alle Arti marziali cinesi, sia alle conoscenze più in generale siano esse scientifiche, tecniche o umanistiche.

Questa attenzione ad uno sviluppo complessivo viene confermata anche dalla lettura dello Xi Wu Xu di Yang Bing. In tale testo Yang Bing ha inserito

Questo è l’elenco che fornisce il Professor Yan:

*1) Quindi al primo posto c'è un'ottica di prevenzione, l’idea di preservare la salute del praticante. Se da una parte si crea un flusso energetico tra l’universo ed il praticante, dall’altra vengono esercitati Jing, Qi e Shen, e questi due processi uniti dovrebbero portare ad aumentare le difese immunitarie. L’idea poi di essere in un gruppo di mutuo aiuto, di eseguire in una sorta di cerchio il Jiazi crea armonia nel gruppo e tra le persone e permette la crescita del buonumore. Si può dire che si armonizzano l’interiorità dell’essere umano, sia essa fisica o psichica, con le interiorità di altri (Ren) e con l’ambiente che ci circonda, cioè la Terra (Di) ed il Cielo (Tian).
*2) Se da una parte lo spirito di gruppo viene rafforzato, dall’altro l’esigenza di sopravvivere, dettata dalle condizioni sfavorevoli dell’ambiente Cinese nel corso dei secoli, ha determinato il bisogno per gli adepti del Meihuaquan (e non solo) di sviluppare un sistema di difesa e di attacco, che viene realizzato attraverso tappe ben precise, che già sono state descritte in altri paragrafi.
*3) Il Meihuaquan svilupperebbe anche la capacità di curare le altre persone, incrementando le doti personali che presiedono all’esercizio della Medicina tradizionale cinese. Infatti il praticante potrebbe trasmettere il Qi all’ammalato favorendone la guarigione ; il praticante aumenta la propria capacità di individuare le canalizzazioni energetiche. Molti discepoli di Meihuaquan nelle campagne sono anche Guaritori, utilizzando nella loro attività metodi quali il Tuina, l’ Anmo, l’ Agopuntura o il Dianxue.
*4) Sempre secondo il Professor Yan, il Meihuaquan favorirebbe lo sviluppo della mente e potenzierebbe la capacità di sfruttare al meglio le funzioni cerebrali, nonché le parti più recondite della psiche umana. Egli ha osservato nei propri studenti l’aumento delle capacità di attenzione, concentrazione, osservazione, risoluzione dei problemi ed un incremento dell’energia mentale.

Queste funzioni anche se sono assimilabili a tutte le pratiche di Meihuaquan, vengono realizzati in modi a volte completamente differenti nei vari sottostili. Quella spiegata è l’esperienza del Professor Yan Zijie.
Le funzioni esposte sono talmente generiche che sono molto simili a quelle delle Arti Marziali Cinesi e del Wushu Sportivo.

Questo è un elenco parziale fornito da un libercolo di presentazione delle Arti Marziali Cinesi :

La Coltivazione Morale, il cosiddetto Wude, è un aspetto non considerato direttamente dal Professor Yan che è molto importante anche nel Meihuaquan, in qualsiasi ramo venga preso in esame. Essa è intesa come funzione essenziale per la crescita psicologica, comportamentale del discepolo e per la sua capacità di relazionarsi con gli altri esseri umani in maniera positiva, capacità che è alla base dell’armonia sociale.
L' Attacco e la Difesa sono stati indicati anche dal Professor Yan, e vengono appresi in modo originale in ogni sistema.
In Essentials of Chinese Wushu vengono distinti due ambiti relativi alla promozione della Salute dell’individuo, gli Effetti Curativi ed il Miglioramento della Salute, distinguendo in questo modo la funzione curativa da quella preventiva, però sempre in chiave di effetti sul praticante. Non c’è l’idea di preparare dei Guaritori, come abbiamo visto succedere in alcuni casi nel Meihuaquan nelle campagne, eredità delle antiche pratiche sciamaniche.
L’ Effetto Artistico è un concetto interessante che concerne l’Estetica nella Filosofia Cinese. La produzione di movimenti belli ed eleganti può rientrare sia nel fatto che le arti marziali cinesi si sono sviluppati in parte dalle Danze Popolari dell’antichità (oltre che dall’imitazione dei movimenti di attacco e di difesa degli animali) sia perché vi è stata una fortissima influenza del Teatro Tradizionale Cinese.
L’Intelligenza viene favorita attraverso lo sviluppo del pensiero e del sistema nervoso, che il Wushu affianca alla pratica fisica.

Meihuaquan in altri stili
Numerosi altri stili di Wushu hanno nei propri programmi di insegnamento dei Taolu con questo nome, di cui è difficile capire il collegamento con lo stile di cui sopra: Shaolin Meihuaquan; Cailifo Xiao meihuaquan; Hongjia Meihuaquan; Hongdong Tongbei Meihuaquan; Qimen Meihuaquan; ecc.

Shaolin Meihuaquan
Shaolin meihuaquan 少林梅花拳 è il nome di alcuni Taolu che vengono insegnati all'interno delle scuole Shaolin del Songshan The Shaolin Taditional Kungfu Series 少林传统功夫系列 / Shaolin Plum-blossom Quan 少林梅花拳 , dimostrato da Shi Dejun 释德君, Renmin tiyu chubanshe, ISRC CN-M23-05-0085-0
. Queste forme vengono anche chiamate "Xiao meihuaquan" (piccolo pugilato del fiore di prugno) e "Da meihuaquan" (grande pugilato del fiore di prugno). Lo Xiao meihuaquan è anche detto "Shaolin ditang meihuaquan".
La leggenda vuole che a creare queste forme sia stato Jinnaluo Wang (紧那罗王).

Lo Xiao Meihuaquan del Cailifo (Choyleefut)
Xiao meihuaquan 小梅花拳 , Piccolo Pugilato del Fiore di Prugno, è il nome che hanno alcune forme di stili di arti marziali cinesi differenti. Una forma Shaolin Meihuaquan prende questo nome, ma la sequenza più conosciuta a livello mondiale è quella dello stile Cailifo 蔡李佛, di cui è un esercizio molto importante. La sequenza rispetta uno schema a croce come quello dei Pali del Fiore di Prugno (Meihuazhuang). Nella Plum Blossom International Federation questa sequenza è inserita nel secondo livello di apprendimento Intermedio corrispondente alla Frangia Verde nella cintura.

Hongjia Meihuaquan (Hunggar Mui Fa Kuen)
Hongjia Meihuaquan (洪家梅花拳, Il pugilato del fiore di prugno della famiglia Hong) è una forma dello stile Hongjiaquan. Più conosciuto come Mui Fa Kuen, nella sua pronuncia Cantonese. Il nome completo è Shizi Meihuaquan (十字梅花拳, Pugilato del Fiore di Prugno a Croce, in Cantonese Sap Ji Mui Fa Kuen). È un Taolu di base che si sviluppa in quattro direzioni, seguendo uno schema di passi che è legato ai 5 punti dello schema più comune di Meihuazhuang (Pali del Fiore di Prugno). Essa allena le tecniche e le posizioni di base dello stile. Secondo il libro “Hung Gar Moi Fah” di Guidotti Luigi, questa forma sarebbe il frutto dell’unificazione di una serie di esercizi di base creati da Hong Xiguan, il fondatore dell’Hongjiaquan. Secondo alcuni questa forma venne introdotta nell’Hongjiaquan da Lin Shirong (林世榮, Lam Sai Wing), secondo altri essa venne codificata da un gruppo di maestri di Hongjiaquan, durante una riunione che si sarebbe tenuta nel 1950.
Altre fonti parlano di Huaquan (花拳) ed identificano questo Taolu con il Meihuaquan. Questa forma sarebbe stata tramandata nel Sud della Cina da Hu Huichan (胡惠乾) , che era un discepolo laico di Shaolin ed era praticata eccellentemente da Lu Yacai (陸亞采, Luk Ah Choi ) e Huang Qiying (黃麒英, Wong Kay Ying), famosi maestri di Hongjiaquan.
Meihuaquan e Tongbeiquan
Non vi sono testimonianze di collegamenti tra questi due stili, però esistono forme dette Meihuaquan nel Tongbeiquan e viceversa, che però potrebbero anche essere di recente creazione.
L’Associazione di Tongbeiquan di Hong Kong (Xiang Gang Tongbeiquan Xiehui, ) in un'introduzione alle proprie attività afferma:

Una forma chiamata Meihua Tongbeiquan (梅花通背拳) è stata trasmessa nel 1930 dal maestro tredicesima generazione di Meihuaquan Ding Jinxi (丁金西), direttore del Guoshu Guan di Dingtao a Liu Hanjun (刘汉军). Questo Taolu era conosciuto anche da Li Jinxiang (李金祥), dell'Hebei, e dai maestri Gao Yuting (高玉亭) e Wang Peizeng (王培增) di Puyang nella provincia di Henan.

Hongdong Tongbei Meihuaquan
Tongbei meihuaquan 通背梅花拳 è il nome di un Taolu che viene insegnato all'interno della scuola Hongdong di Tongbeiquan. Questa è una forma di livello intermedio di Tongbeiquan con movimenti rapidi delle braccia e delle gambe. È anche chiamato Qichu (七杵, settimo pestello). Può essere praticato sia come esercizio a solo che come esercizio in coppia. I movimenti sono piccoli e veloci,

Tanglangquan e Meihuaquan
Il Tanglangquan ha svariati collegamenti con il nome Meihuaquan. Uno dei rami principali dello stile è chiamato Meihua Tanglangquan ed un altro Taiji Meihua Tanglangquan; alcune forme sono dette Meihua ed in particolare una è chiamata Meihuaquan ; le altre sono Meihualu (梅花路)
e Meihuashou (梅花手) , tutte e tre insieme sono dette “3 mani fiorite”; Jiang Hualong (姜化龙), il fondatore del ramo Babu Tanglangquan, avrebbe praticato Meihuaquan prima di iniziare a studiare il pugilato della mantide religiosa.

Il Meihuaquan nel Chaquan
Nel Chaquan esiste un Taolu che si chiama Meihuaquan e che è la.

Meihuaquan e Liuhequan
Come in tanti altri stili, anche nel Liuhequan esiste un Taolu dal nome Meihuaquan (Qianhou Meihuaquan, 前后梅花拳).

Meihuaquan nel Qimen
La Qimen yu liuhemen quan xiexi lie 亓门与六合门拳械系列 (Serie sui pugilati della scuola Qi e della scuola delle Sei Coordinazioni), è una serie VCD dimostrata da Li Wenjing 李文静 e prodotta dalla Guangzhou Qiao Jiaren 广州俏佳人 nel 2007. Questi alcuni titoli:
1)	Erlangquan 二郎拳
2)	Meihuaquan 梅花拳
3)	Meihuadao 梅花刀
4)	Qinglongjian 青龙剑
5)	Liuhe shuangbian 六合双鞭
6)	Liuhe lianhua shuangjian 六合莲花双剑
7)	Qimen batang ban lan shou 亓门八趟搬拦手
è uno stile di Pugilato del Tangshan in Hebei, tramandato da un capo gruppo degli Yihetuan, tale Zhao Mingshan (赵明山), alla fine dell'epoca della dinastia Qing. Questa scuola viene tramandata oggi insieme ad una scuola di Liuhequan. Lo stile Qimen contiene una forma detta Meihuaquan che è un metodo di pugilato di preparazione all'ingresso nella scuola. Insegna le seguenti tecniche fondamentali di utilizzo delle mani: ; ; ; . Questi alcune tecniche fondamentali di gamba contenute in questa forma: ; ; .

Emei Zhaomen Meihuaquan
Anche nella Scuola, uno degli stili principali dell’ Emeipai, c’è una forma che si chiama Meihuaquan. Questo è un Taolu tradizionale di questo stile. Coordina mani e piedi ed armonizza il metodo delle torsioni del corpo (Shenfa, 身法) con i cambiamenti delle tecniche dei passi (Bufa, 步法). In questo stile esiste anche una forma che si chiama MeihuazhouEmei Zhaomen quan Meihuazhou 峨眉赵门拳梅花肘 , VCD dimostrato da Xiao Qinghuang 肖清黄 e prodotto dalla Renmin Tiyu Yinxiang Chubanshe
(梅花肘, Gomiti del Fiore di Prugno).

Voci correlate
*Ganzhi Wushi Meihuazhuang (干支五势梅花桩)
*Baijiazhi Meihuaquan (白家支梅花拳)
*Wuzi Meihuaquan (武子梅花拳)
*Luodi Meihuaquan (落地梅花拳)
*Emei Meihuaquan (峨嵋梅花拳)
*Jiashi Meihuaquan (贾氏梅花拳)
*Bei Shaolin

Bibliografia
*Yang Yanming 杨彦明, Wu Tanhua Yang Bing yu "Xiwuxu" 武探花杨炳与"习武序" (Yang Bing, grado militare Tanhua, ed l' "ordine in cui ci si esercita militarmente"), Zhongguo Wenshi Chubanshe, Pechino, 2004 ISBN 7-5034-1405-7 /G
*Kou Fengxian 冠凤仙 ed altri, Wuzi Meihuaquan 武子梅花拳, Renmin Tiyu Chuabanshe, 1991, ISBN 9787500906865
*Han Jianzhong 韩建中, Meihuazhuang 梅花桩, Guangzhou kepu Chubanshe, 1987
*Yan Zijie 燕子杰 , Zhongguo Meihuazhuang wen wu dafa 中国梅花桩文武大法,
*Yan Zijie 燕子杰 , Zhongguo Meihuazhuang Xunlian Dafa中国梅花桩训练大法,
*Han Jianzhong 韩建中, Wushi meihuazhuang shiyong ji ji shu五势梅花桩实用技击术, Bei Yu Chubanshe
*Han Jianzhong 韩建中, Shiyong qinna fa实用擒拿法, Renmin Tiyu Chubanshe
*Han Jianzhong 韩建中, Shiyong Hu Shen Jiji实用护身技击术, Beijing Tiyu Chubanshe
*Han Jianzhong 韩建中, Shen zhao ke di 神招克敌, Beijing Tiyu Chubanshe,1996, ISBN 9787810039208
*Han Jianzhong 韩建中, Qin di zhi sheng ba shi ba fa 擒敌制胜八十八法, Beijing Tiyu Chubanshe
*Yan Zijie 燕子杰 , Zhongguo Meihuazhuang Chengquan da fa 中国梅花桩成拳大法,
*Yan Zijie 燕子杰 , Zhongguo Meihuazhuang Qixie de Lianfa 中国梅花桩器械的练法,
*Yan Zijie 燕子杰 , Zhongguo Meihuazhuang Jiji dafa 中国梅花桩技大法,
*Wang Zhizong, Han Jianzhong e Yan Zijie, Cinq series d’exercise du Meihuazhuang, Editions Haifeng (versione in Cinese-Francese)
*Wang Zhizong, Han Jianzhong e Yan Zijie, Five Ganzhi Meihuazhuang Tecniques, Haifeng, (versione Cinese-Inglese)
*Lu Gongli 卢恭礼, Meihuazhuang Quanshu 梅花桩拳术, Zhongguo Gongren Chubanshe
*Yin Wei 尹伟, Meihuazhuang Ji fa Jing Cui 梅花桩技法精粹, Gong'an Daxue Chubanshe
*Han Xue 韩雪, Zhongzhou Wushu Wenhua Yanjiu 中州武术文化研究, Renmin Tiyu Chubanshe, Beijing, 2006, ISBN 7-5009-3032-1
*Cao Guangchao曹广超, Shuo Fo gui Dao meihuaquan 说佛归道梅花拳, articolo pubblicato sul numero 6 della rivista Jingwu del 2007
*Huang Dashou, Zhongguo quanshu jieshao - Meihuaquan, articolo pubblicato nel numero 9 del dicembre 1999 della rivista Xing yu Ming
*Peixian Wushu Zhi 沛县武术志, Peixian, 2000.

Collegamenti esterni
*Meihuaquan Italia WSO
*All'ombra dei susini in fiore
*Meihuaquan, Allievi del Maestro Sui Yunjiang

Video
*Weng Zhengmao pratica Meihuaquan
*Weng Zhengmao pratica Meihuaquan
*Weng Zhengmao pratica Meihuaquan
*video in cui Shi Guosong dimostra Xiao meihuaquan o Shaolin ditang meihuaquan
*disegni di Shaolin Da meihuaquan pdf
*sito legato ai monaci Shaolin del Songshan

------------------------------------------------------------------------------
Retrieved on Tue, 06 Oct 2009 10:34:07 from:
  http://it.wikipedia.org/wiki/Meihuaquan
Licensed under CC-BY-SA, see http://creativecommons.org/licenses/by-sa/3.0/