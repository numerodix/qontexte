Nel Regno Unito, a partire dal 1904, tutti i veicoli da strada mossi da motore (tra cui le automobili) devono avere una targa identificativa.

Il Motor Car Act del 1903, che è entrato in vigore il 1º gennaio 1904, richiede che tutti i veicoli siano registrati presso le autorità preposte e che portino una targa numerata di identificazione. Questo provvedimento è entrato in vigore per permettere che i veicoli possano essere facilmente identificati in caso di incidenti o di infrazioni alle leggi. Le targhe dei veicoli sono di foma rettangolare o quadrata. La legge specifica le dimensioni delle targhe e dei caratteri utilizzati.

Colore
Le attuali targhe hanno i caratteri neri su un fondo riflettente che è bianco per la targa anteriore e giallo per la targa posteriore.

Un tempo le targhe avevano caratteri bianchi o argentei in rilievo su uno sfondo nero. Questo tipo di targhe non è più in uso dal 1972 e adesso può essere utilizzato soltanto dalle automobili che lo avevano prima di tale data.

Sistema attuale

Il sistema attualmente in uso in Gran Bretagna è stato introdotto nel 2001.

Nell'Irlanda del Nord si utilizza uno schema diverso.
Ogni targa consiste di sette caratteri. Da sinistra a destra si trovano:

* due lettere che identificano la località. La prima lettera è legata alla regione, la seconda rappresenta all'ufficio di registrazione locale all'interno della regione. Vedi lettere nelle targhe automobilistiche britanniche.

*Due cifre che sono un identificativo dell'età, che cambiano due volte all'anno, a marzo e a settembre.
Queste due cifre rappresentano o le ultime due cifre dell'anno (come "05" nel 2005) da marzo ad agosto, oppure il numero che si ottiene sommando 50 da settembre a febbraio dell'anno successivo (ad esempio, "55" per le auto immatricolate dal settembre 2005 al febbraio 2006).

*Una sequenza arbitraria di tre lettere. Queste tre lettere non hanno un particolare significato oltre a quello di creare una combinazione univoca e differente da tutte le altre che hanno gli stessi quattro caratteri iniziali. Le lettere I e Q sono escluse, così come sono escluse qualsiasi combinazione che potrebbe essere ritenuta offensiva (compreso in lingue straniere).

Grazie a questo schema una persona che intenda acquistare un'automobile, può conoscere l'anno di immatricolazione senza dover consultare la documentazione. La parte iniziale che indica la località viene di solito riconosciuta a prima vista e facilmente ricordata. In questo modo è abbastanza facile ridurre il numero di veicoli sospetti ad un piccolo numero consultando i registri delle autorità senza dover conoscere l'intero numero di targa. Questo schema ha un numero sufficiente di targhe per poter essere adottato fino al 2050.

Le targhe che hanno una combinazione particolarmente attraente (come per esempio quelle che ricordano un nome) vengono cedute all'asta ogni anno.

I veicoli che sono stati registrati con uno dei sistemi di numerazione precedenti continuano a mantenere la targa originale con il numero originale. In alcuni casi specifici una targa può essere trasferita ad un altro veicolo dal proprietario del veicolo. Alcuni di questi trasferimenti coinvolgono pagamenti di decine di migliaia di sterline, a seconda della desiderabiltà di uno specifico numero di targa.

Storia
Prima del 1932
La prima serie di targhe fu ordinata nel 1903, con il Motor Cat Act 1903 e funzionò fino al 1932 utilizzando le serie A1–YY9999. La lettera o le due lettere indicavano l'area in cui il veicolo era stato registrato, per esempio A – Londra, B – Lancashire, C – West Riding dello Yorkshire, etc. in Inghilterra e Galles le combinazioni di lettere furono inizialmente assegnate in proporzione alla popolazione (dal censimento del 1901, mentre Scozia e Irlanda avevano combinazioni speciali che comprendevano le lettere "S" e "I" rispettivamente, che venivano assegnate in ordine alfabetico: IA = Antrim, IB = Armagh, etc. Quando una combinazione giungeva a 9999, venivano assegnate altre due lettere, ma non c'era alcuna logica nelle assegnazioni successive.

Dal 1932 al 1963
Nel 1932 le combinazioni disponibili stavano per finire, quindi fu introdotto un sistema più esteso. Lo schema consisteva di tre lettere e tre numeri, tratti dalle serie da AAA1 a YYY999. Da notare che certe lettere come "I", "Q" e "Z" non venivano usate, perché venivano considerate troppo facili da confondere con altre lettere o numeri, oppure venivano riservate ad altri scopi, come ad esempio la "I" e la "Z" per le targhe irlandesi. Dopo l'indipendenza, la repubblica irlandese continuò a usare questo sistema fino al 1986, e in Irlanda del Nord è ancora in vigore.

Il sistema a tre lettere preservò la combinazione di lettere riferita a un luogo nel secondo paio di lettere tra le tre, e la lettera singola riferita a un luogo fu eliminata, dato che facendo precedere la lettera a un'altra lettera, avrebbe creato un codice di provenienza a due lettere. In alcune località, le combinazioni disponibili con questo sistema iniziarono ad essere emesse negli anni '50, e in quei luoghi fu introdotta una sequenza invertita, ad esempio 1AAA–999YYY. La popolarità dell'automobile, che vide un grandissimo incremento in quegli anni, fece terminare le combinazioni entro una decina d'anni, e con l'inizio degli anni '60, fu effettuato un ulteriore cambiamento nelle aree più popolate, introducendo una sequenza a quattro numeri con una o due lettere identificative della provenienza, ma invertite rispetto al sistema precedente (ad esempio, 1A–9999YY).

Dagli anni '60 al 1982
Nel 1963 i numeri disponibili stavano di nuovo finendo, quindi ci fu un tentativo di creare un sistema nazionale per aggirare il problema. Le tre lettere, come i tre numeri furono mantenuti, ma fu aggiunta una lettera-suffisso, indicante l'anno di immatricolazione. Con questo sistema, le combinazioni potevano variare da AAA1A–YYY999A per il primo anno, poi AAA1B–YYY999B per il secondo e così via. In alcune località non venne adottata la lettera riferita all'anno per i primi due anni, ma dal 1965 tale lettera fu resa obbligatoria.

Oltre la disponibilità di molte più combinazioni, era un modo efficiente per gli acquirenti per sapere l'età del veicolo immediatamente. Dapprima la lettera dell'anno cambiava il 1º gennaio di ogni anno, ma poi i venditori di auto notarono che i compratori avrebbero aspettato fino alla fine dell'anno a comprare, in modo da aspettare l'emissione di una nuova lettera e in tal modo possedere un'auto "più nuova", Questo condusse a picchi maggiori di vendite verso la fine dell'anno, quindi per cercare di riparare, il mese di registrazione e di emissione di una nuova lettera fu spostato da gennaio ad agosto. Questo accadde nel 1967, un anno in cui vennero emesse due lettere: "E" in gennaio e "F" in agosto. Il mese di emissione rimase agosto fino al 1999.

Dal 1982 al 2001
Nel 1982, le lettere riguardanti gli anni raggiunsero la Y e così, dal 1983 in poi la sequenza fu cambiata, così che la lettera dell'anno — iniziante ancora per "A" — precedesse i numeri, poi venivano le lettere della registrazione. La gamma di possibilità era allora A1AAA–Y999YYY. Verso la metà degli anni '90, ci fu una discussione riguardo all'introduzione di un sistema unificato in Europa, che avrebbe anche incorporato il codice della nazione di origine del veicolo, ma dopo molti dibattiti tale sistema non fu adottato a causa della mancanza di accordi tra i paesi. I cambiamenti del 1983 introdussero anche la lettera "Q" nelle targhe: era usata per veicoli di età indeterminata, come quelli assemblati pezzo per pezzo, veicoli ricostruiti o auto importate in cui la documentazione era insufficiente per determinare l'età. Tale cambiamento fu visto come aiuto ai consumatori.

Con la fine degli anni '90, la gamma di combinazioni possibili stava tornando a finire, per colpa dei cambiamenti di lettera che avvenivano due volte l'anno (marzo e settembre), così nel 1999 giunse la necessità di adottare un nuovo sistema. Piuttosto che variare ancora la conformazione delle targhe, così come era stato per il secolo precedente, si decise di formare un sistema che potesse essere più facile per coloro che assistevano agli incidenti automobilistici o ai crimini commessi in automobile. In tal modo, i testimoni potevano leggere e ricordare la targa più facilmente. Inoltre, coloro che si occupavano delle vendite di auto, dato che il mese di agosto stava diventando troppo pieno di immatricolazioni, propose di emettere due cambiamenti di lettera ogni anno. Questo cambiamento fu apportato quasi subito, utilizzando il sistema esistente. Il sistema attuale è stato introdotto nel 2001.

Lettere degli anni

Serie di suffissi

Serie di prefissi

Nuova serie del 2001

Targhe personali
È ancora legale in Gran Bretagna usare uno qualunque dei sopracitati schemi per avere targhe personali; ogni immatricolazione con 2 o 3 lettere consecutive valide e un numeri da 1 a 999 (e possibilmente un'altra lettera) è consentita. Siccome molte automobili registrate pima del 1963 sono state distrutte, queste targhe "senza dati" sono molto ricercate e valgono molti soldi, dato che vengono usate per "nascondere" la reale età di un veicolo più nuovo. Comunque, alcuni considerano un gran peccato che molte auto classiche ora debbano lasciare la loro targa originale a causa di questo.

Irlanda del Nord
Nell'Irlanda del Nord è attualmente in uso un sistema separato. The targhe sono del tipo "ABC 1000", in cui "BC" rappresenta la città, mentre "A" corrisponde alla posizione nella serie (la città di Belfast ha un suo codice). La numerazione inizia da 1000 e finisce a 9999. Dopo il 9999, la lettera "A" è sostituita da quella che la segue in ordine alfabetico e la numerazione ricomincia da 1000. Per esempio, nel 2005, la Contea Antrim usava la serie "KZ", avendo già completato la serie "IA" e "DZ". Dopo che la serie "KZ" sarà terminata, si passerà a "RZ". La lista completa dei codici delle contee e di seguito.

Le lettere delle contee senza il nuero identificativo della serie erano usate precedentemente, nello stesso ordine in cui sono usate ora. Dopo che tutte le immatricolazioni erano state emesse, fu aggiunta un'ulteriore lettera per incrementare la gamma possibile di combinazioni. Precedentemente, era anche possibile avere targhe con numero inferiore a 1000.

Questo sistema fu anche usato nel resto dell'Irlanda fino al 1987, come parte di un sistema Britannico-Irlandese. Era simile a un vecchio sistema usato in Gran Bretagna, ma l'uso delle lettere "I" e "Z" è esclusivo dell'Irlanda. In questo sistema, il codice di due lettere della contea esisteva per tutte le contee e aree amministrative in Irlanda, ma ora sono usate solo nell'Irlanda del Nord. La repubblica ha da allora introdotto due nuovi codici; "ZZ" continua ad essere utilizzato in Irlanda per importazioni temporanee, ed è regolato dall'Automobile Association of Ireland.

Il DVLNI (organismo che regola la guida e i veicoli dell'Irlanda del Nord, sta considerando di adottare il nuovo sistema ora usato nel resto del Regno Unito, usando la "I" come prima lettera (non verrebbe fatta alcuna confusione con la cifra "1", perché comunque la lettera "I" sarebbe seguita da un'altra lettera).

Le targhe dell'Irlanda del Nord sono frequentemente usate in Gran Bretagna come targhe personali.

Codici delle città

Dipendenze della Corona

Le Dipendenze della Corona delle Isole del Canale e dell'Isola di Man hanno targhe simili a quelle utilizzate nel Regno Unito

Jersey

Le targhe del Jersey consistono della lettera 'J' seguita da cinque cifre, mentre le auto a noleggio hanno la lettera 'H' in bianco su sfondo rosso.

Una targa classica del Jersey

Una targa del Jersey di un veicolo a noleggio

Guernsey

Le targhe del Guernsey consistono di cinque cifre, talvolta in bianco su sfondo nero e con un cerchio contenente le lettere 'GBG', il codice internazionale di registrazione dell'isola.

Una targa del Guernsey

Le auto a noleggio di Guernsey hanno una 'H' nera su sfondo giallo su un cartello separato, simile alla lettera che devono apporre i principianti. Gli abitanti del posto, considerano che la 'H' stia per "Horror" (Orrore), perché spesso gli autisti stranieri non comprendono le caratteristiche stradali tipiche di Guernsey.

Alderney

Ad Alderney, una dipendenza di Guernsey, sono emesse targhe diverse, del formato 'AY' seguito da tre cifre.

Una targa di Alderney

Sark

Sark non permette che le automobili circolino sulle strade, di conseguenza non esistono targhe.

Isola di Man

L'Isola di Man originariamente aveva le lettere 'MAN' seguite da quattro cifre, ma poi fu cambiata a tre lettere (la seconda e la terza delle quali rimanevano sempre 'MN'), seguite da tre cifre e una lettera, come da immagine. Le targhe ora hanno la bandiera di Man, con il simbolo. Il formato delle targhe è simile a quelle utilizzato nella repubblica d'Irlanda.

Una targa di Man (senza le parole 'Isola di Man' in alto)

Territori d'oltremare

Alcuni dei territori d'oltremare britannici, inclusa Gibilterra e le Isole Falkland usano targhe simili a quelle britanniche, con gli stessi colori e formato.

Fino al 2002, le targhe di Gibilterra consistevano della lettera 'G' seguita da cinque cifre, ma poi cambiò in una 'G' seguita da quattro cifre e una lettera. È raffigurata anche la bandiera europea, insieme alla sigla internazionale 'GBZ'. I veicoli militari hanno le lettere 'RN'.

Nelle Isole Falkland, il formato è 'F' seguito da quattro cifre e una lettera.

Targhe delle Forze Armate Britanniche

Le targhe delle Forze Armate Britanniche sono bianche su sfondo nero. Nella Germania Ovest, le auto private di proprietà delle Forze Armate e delle loro famiglie, usavano targhe dello stesso formato, distinte da quelle usate nel Regno Unito. Questa usanza fu smessa mel 1988 per ragioni di sicurezza, perché rendeva vulnerabili agli attacchi dell'IRA. Le auto private condotte da militari britannici sono immatricolate con targhe regolari del Regno Unito (se hanno la guida a destra) o della Germania (se hanno guida a sinistra).

Targhe diplomatiche
Dal 1979 alle automobili che lavorano per ambasciate straniere, consoli e varie organizzazioni internazionali sono state assegnate targhe con un formato che le distingue dalle altre: tre numeri, una lettera e tre numeri. La lettera è D per i diplomatici oppure X per non diplomatici. Il primo gruppo di tre cifre identifica il paese o l'organizzazione a cui la targa è dedicata, il secondo gruppo di numeri è un numero seriale, che inizia da 101 per i diplomatici (anche se ad alcune ambasciate fu erroneamente assegnato il numero 100), 400 per lo staff non diplomatico delle organizzazioni internazionali, e 700 per lo staff consolare. Quindi, per esempio, 101 D 101 identifica la prima targa emessa per l'ambasciata dell'Afghanistan, 900 X 400 è la prima targa assegnata al Segretariato del Commonwealth.

Collegamenti esterni
* Government Driver and Vehicle Licensing Agency (DVLA) for Great Britain
* Government Driver and Vehicle Licensing Northern Ireland (DVLNI)

------------------------------------------------------------------------------
Retrieved on Mon, 05 Oct 2009 22:43:55 from:
  http://it.wikipedia.org/wiki/Targhe_automobilistiche_britanniche
Licensed under CC-BY-SA, see http://creativecommons.org/licenses/by-sa/3.0/