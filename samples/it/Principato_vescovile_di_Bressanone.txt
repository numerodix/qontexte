La diocesi di Bolzano-Bressanone (in latino: Dioecesis Bauzanensis-Brixinensis, in tedesco: Diözese Bozen-Brixen, in ladino: Diozeja de Bulsan-Persenon) è una sede della Chiesa cattolica suffraganea dell'arcidiocesi di Trento appartenente alla regione ecclesiastica Triveneto. Nel 2006 contava 465.365 battezzati su 479.758 abitanti. È attualmente retta dal vescovo Karl Golser.

Territorio
La diocesi comprende le città di Bolzano e Bressanone e corrisponde con il territorio dell'Alto Adige (Vandoies, Ponte Gardena, Prato allo Stelvio, Laives, Appiano sulla Strada del Vino, Ortisei, Postal, Scena, Brennero, Egna, Malles Venosta, Aldino, Moso in Passiria, Marebbe, Vipiteno, Lasa, Avelengo, Silandro, Gargazzone, Tirolo, Selva dei Molini, Castelbello-Ciardes, Chiusa, Racines, Rasun Anterselva, Salorno, Malles Venosta, Rio di Pusteria, Campo Tures, Senales, San Martino in Badia, Santa Cristina Valgardena, Cornedo all'Isarco, San Leonardo in Passiria, Montagna, Sarentino, Trodena, Tubre, Perca, Badia, Anterivo, Curon Venosta, Senales, Sluderno, Brunico, Falzes, Val di Vizze, Castelrotto, Laces, Senale-San Felice, Magrè sulla strada del vino, Ultimo, Selva dei Molini, Stelvio, La Valle, San Genesio Atesino, Barbiano, San Lorenzo di Sebato, Parcines, Valle Aurina, Cortaccia sulla Strada del Vino, Luson, Merano, Terento, Tires, Varna, Fiè allo Sciliar, Dobbiaco, Gais, Renon, Lagundo, Terlano, San Leonardo in Passiria, Valle di Casies, San Candido, Monguelfo, Naz-Sciaves, Rifiano, Caldaro sulla Strada del Vino, Chienes, Lana, Marlengo, Meltina, Rodengo, Selva di Val Gardena, Tesimo, Campo di Trens, Campo Tures, Valdaora, Velturno, Vadena, Fortezza, Proves, Nova Ponente, Naturno, Perca, Glorenza, San Pancrazio, Ora, Laion, Villabassa, Nalles, Plaus, Andriano, Predoi, Martello, Corvara in Badia, Lauregno, Braies, Nova Levante, Caines, Funes, Sesto, Termeno sulla strada del vino, Cermes, Bronzolo).
Il territorio, il più vasto fra le diocesi italiane, è suddiviso in 28 decanati e 280 parrocchie.

La diocesi comprende i tre gruppi linguistici dell'Alto Adige, e quindi l'organizzazione pastorale e amministrativa, le strutture sono ripartite tra i tre gruppi linguistici: tedesco, italiano e ladino.

Storia
Medioevo
La diocesi di Bressanone è la continuazione della diocesi di Sabiona, che, secondo la leggenda, sarebbe stata fondata da san Cassiano. Agli inizi del III secolo il cristianesimo riuscì a diffondersi a Sabiona, a quel tempo uno dei centri fondamentali del commercio dell'impero Romano.

Il primo vescovo di Sabiona ricordato dalla storia è Ingenuo, menzionato attorno al 580, che appare come suffraganeo del Patriarca di Aquileia. Le tribù che si spinsero nell'attuale territorio della diocesi di Bressanone, durante i grandi spostamenti migratori, specialmente Bavaresi e Longobardi, accettarono immediatamente di aderire al cristianesimo; solo le popolazioni slave della Val Pusteria persistettero nel paganesimo sino all'VIII secolo. Nella seconda metà del X secolo il vescovo Riperto (nominato nel 967) o il vescovo Alboino I (967-1005) presero sede nella diocesi, che sin dal 798 era stata sottoposta alla giurisdizione della diocesi metropolitana di Salisburgo, venendo quindi trasferita a Bressanone.

Il vescovo Hartwig (1020-39) elevò Bressanone al rango di città, e la circondò di fortificazioni. La diocesi si estese attraverso successivi ampliamenti ad opera degli imperatori: da Corrado II nel 1027 la Norital, da Enrico IV nel 1091 la Val Pusteria. Nel 1179 Federico I conferì al vescovo il titolo di Principe del Sacro Romano Impero. Questo era una concessione in riconoscenza del fatto che, durante le controversie tra Impero e Papato, i vescovi di Bressanone avevano generalmente preso le difese dell'Imperatore. Particolarmente noto è il caso di Altovino, durante l'episcopato del quale (1049-1091) il sinodo del 1080 si tenne a Bressanone, al quale trenta vescovi, schierati con l'Imperatore, dichiararono papa Gregorio VII deposto, ed elevarono ad antipapa il vescovo di Ravenna, con il nome di Clemente III.

Il potere temporale della diocesi venne sminuito dai vescovi stessi, che diedero ampi appezzamenti della diocesi nelle mani di feudatari locali: ad esempio, nell'XI secolo, la contea delle valli dell'Engadina e dell'Isarco (garantita ai conti del Tirolo, e nel 1165 il territorio dell'Inntal e della Val Pusteria vennero concesse ai duchi di Andechs-Meranien. I conti del tirolo, in particolare, che avevano ceduto gran parte dei propri possedimenti ai duchi di Andechs-Meranien, incrementarono costantemente il loro potere. Il vescovo Bruno (1249-1288) ebbe notevoli difficoltà ad affermare la propria autorità su questa parte del territorio contro le pretese del conte Mainardo del Tirolo. Per questo motivo Federico I d'Asburgo concesse maggior potere ai vescovi di Bressanone. Il dissenso con il cardinale Nicola Cusano (1450-1464), eletto da papa Niccolò V vescovo di Bressanone, e Sigismondo d'Austria ebbe conseguenze sfavorevoli: il Cardinale venne imprigionato e il Papa lanciò l'interdetto sulla diocesi, ma Sigismondo emerse come vincitore dello scontro.

La Riforma e il protettorato austriaco
La Riforma venne proclamata a Bressanone durante l'episcopato di Christoph I von Schrofenstein (1509-1521) da emissari tedeschi, come Strauss, Urbano Regius, e altri. Nel 1525, sotto il vescovo Giorgio III d'Austria (1525-1539), scoppiò una rivolta di contadini, e molti monastreri e chiese vennero distrutti. La promessa del re Ferdinando I, governante civile del Tirolo, di riportare Bressanone alla tranquillità sopprimendo la rivolta, e la dieta proclamata a Innsbruck, venne mantenuta e i contadini vennero costretti ad accettare le nuove norme stabilite. Ad ogni modo, nel 1532 questa promessa venne disattesa, ma questo non mutò più la tranquillità degli eventi.

Ferdinando I ed il figlio, l'arciduca Ferdinando II, in particolare, come governanti civili presero serie misure contro le nuove correnti eretiche, capeggiate dagli anabattisti che andavano diffondendo il loro culto in Austria; questo venne fatto per preservare l'integrità religiosa della cattolica Austria e dell'altrettanto cattolicissimo Tirolo. In questo periodo l'istruzione era guidata dai gesuiti, da cappuccini, dai francescani e dai serviti. Cardinali notevoli di questo periodo furono: Andrea d'Austria (1591-1600) e Christoph IV von Spaur (1601-1613), che nel 1607 fondò un seminario teologico, ampliando anche la scuola della cattedrale e distinguendosi come benefattore dei poveri e dei bisognosi.

Il XVIII ed il XIX secolo videro un notevole risveglio della vita religiosa della diocesi. Vennero fondati molti monasteri, vennero stabilite nuove missioni per la cura d'anime, e venne promossa l'istruzione religiosa al popolo; nel 1677 venne fondata l'Università di Innsbruck. I vescovi più rilevanti del periodo furono: Kaspar Ignaz von Kunigl (1702-47), che fondò molti benefici per la cura d'anime, compì visite pastorali nella regione, mantenendo una stretta disciplina e purezza nel proprio clero, introdusse missioni guidate dai gesuiti, ecc.; Leopold von Spaur (1747-1778), che ricostruì il seminario, completà e consacrò la cattedrale, garantendos grande stima dell'Imperatrice Maria Teresa; Joseph Philipp von Spaur (1780-1791), fu fervido sostenitore dell'istruzione aderendo, in politica, al giuseppinismo proclamato dall'Imperatore. Il governo dell'imperatore Giuseppe si interessò molto alle tematiche ecclesiastiche; vennero soppressi una ventina tra monasteri e diocesi, ma venne aperto un seminario a Innsbruck, e furono vietati pellegrinaggi e processioni.

Fu il vescovo Franz Karl von Lodron (1791-1828), che vide il collasso materiale del potere temporale del vescovato. Nel 1803 il principato venne secolarizzato e annesso all'Austria, e il capitolo della cattedrale venne sciolto. Il breve periodo di reggenza della Baviera fu segnato da un profondo dispotismo contro la chiesa; la restarazione della supremazia austriaca nel 1814, migliorò notevolmente le condizioni della diocesi.

Storia contemporanea
Nel 1921 cedette la porzione del suo territorio che in seguito alla Prima guerra mondiale era venuta a trovarsi oltreconfine a vantaggio dell'erezione dell'amministrazione apostolica di Innsbruck-Feldkirch (oggi diocesi di Innsbruck).

Il 6 agosto 1964 le parti altoatesine della diocesi di Bressanone e della diocesi di Trento formarono la nuova diocesi di Bolzano-Bressanone che è giuridicamente la continuazione della diocesi di Bressanone. Il vescovo di Bressanone Joseph Gargitter si spostò a Bolzano con la curia vescovile, ma la cattedrale (il Duomo di Bressanone) ed il seminario maggiore rimasero a Bressanone. Il duomo di Bolzano porta il titolo di concattedrale.

Il vescovo ausiliare di Trento mons. Heinrich Fohrer divenne ausiliare di Bolzano-Bressanone. I seminaristi e professori altoatesini di Trento si trasferirono a Bressanone.

Cronotassi dei vescovi
Vescovi di Sabiona
* San Cassiano † (? - 365)
* San Lucano † (V secolo)
* Maternino? † (576 - 578)
* Ingenuino † (578 - 608)
* Costantino † (? - ?)
* Procopio † (? - 645)
* Orso † (? - ?)
* Pigenzio? † (? - ?)
* Proietto† (? - ?)
* Maternino? † (? - ?)
* Marcello? † (? - ?)
* Valeriano? † (? - ?)
* Angelo? † (? - ?)
* Aureliano? † (? - ?)
* Antonio I? † (? - ?)
* Lorenzo? † (? - ?)
* Mastulo? † (? - ?)
* Giovanni I? † (? - ?)
* Alimo † (749 - 800)
* Enrico I † (805 - 828)
* Aribo † (828 - 842)
* Wilfundo † (842 - 845)
* Lanfredo † (845 - 875)
* Zerito † (? - ?)
* Zaccaria † (890 - 907)
* Meginberto † (907 - 926)
* Nitardo † (926 - 938)
* Wisunto † (938 - 956)
* Ricberto † (956 - 975)

Vescovi di Bressanone
* Alboino † (975 - 1006)
* Adalberone † (1006 - 1017)
* Erivardo † (1017 - 1022)
* Hartwig von Hainfels † (Sieghardinger) † (1022 - 1039)
* Poppone di Bressanone † (1039 - 1048 eletto Papa con il nome di Damaso II)
* Altovino † (1049 - 1097)
* Burcardo † (1091 - 1099)
* Anto † (1097 - 1100)
* Ugo † (1100 - 1125)
* Reginberto † (1125 - 1140)
* Hartmann † (1140 - 1164)
* Ottone VI di Andechs † (1165 - 1170)
* Heinrich von Fügen † (1170 - 1174)
* Richer von Hohenburg † (1174 - 1177)
* Heinrich von Berchtesgaden † (1118 - 1195)
* Eberhard von Regensberg † (1196 - 1200 nominato arcivescovo di Salisburgo)
* Konrad von Rodank † (1200 - 1216)
* Bertold von Neifen † (1216 - 1224)
* Heinrich von Taufers † (1224 - 1239)
* Egno von Eppan † (1240 - 1250 nominato vescovo di Trento)
* Bruno von Kirchberg † (1250 - 1288)
* Heinrich von Trevejach † (1290 - 1295)
* Landolfo di Milano † (1295 - 1300)
* Konrad? † (1301 - 1301)
* Arnold † (1302 - 1302)
* Johann Sax † (1302 - 1306)
* Johann von Schlackenwert † (1306 - 1322 nominato vescovo di Bamberga)
* Ulrich von Schlüsselburg † (1322 - 1322)
* Konrad von Klingenberg † (1322 - 1324 nominato vescovo di Frisinga)
* Albert von Enn † (1324 - 1336)
* Matthäus Andergassen † (1336 - 1363)
* Lamprecht von Brunn † (1363 - 1364)
* Johann Ribi von Lenzburg † (1364 - 1374)
* Friedrich von Erdingen † (1376 - 1396)
* Ulrico di Vienna † (1396 - 1417)
* Sebastian Stämpfel † (1417 - 1418)
* Berthold von Bückelsburg † (1418 - 1427)
* Ulrich Putsch † (1427 - 1437)
* Georg von Stubai † (1437 - 1443)
* Johann Röttel † (1444 - 1450)
* Nicola Cusano † (1450 - 1464)
* Georg Golser † (1464 - 1488)
* Melchior von Meckau † (1488 - 1509)
* Christoph von Schroffenstein † (1509 - 1521)
* Sebastian Sprenz † (1521 - 1525)
* Giorgio d'Austria † (9 aprile 1526 - 27 marzo 1538 nominato vescovo di Valencia)
* Bernardo Clesio † (1539 nominato vescovo di Trento)
* Christoph Fuchs von Fuchsberg † (1539 - 1542)
* Cristoforo Madruzzo † (17 dicembre 1542 - 5 luglio 1578 deceduto) (anche vescovo di Trento)
* Johann Thomas von Spaur † (1578 - 1591)
* Andrea d'Austria † (1591 - 1600) (anche vescovo di Costanza)
* Christoph Andreas von Spaur † (1601 - 1613)
** Carlo d'Austria † (1613 - 1624) (amministratore apostolico, anche vescovo di Breslavia)
* Hieronymus Otto Agricola † (1625 - 1627)
* Daniel Zen † (1627 - 1628)
* Wilhelm von Welsberg † (1629 - 1641)
* Johann Platzgummer † (1641 - 1647)
* Anton Crosini von Bonporto † (16 luglio 1647 - 14 maggio 1663 deceduto)
* Sigmund Alphons von Thun † (21 maggio 1663 - 2 marzo 1677 deceduto)
* Paulinus Mayr † (29 aprile 1677 - 29 settembre 1685 deceduto)
* Johann Franz von Khuen zu Liechtenberg † (15 novembre 1685 - 3 aprile 1702 deceduto)
* Kaspas Ignaz von Künigl zu Ehrenburg † (8 giugno 1702 - 24 luglio 1747 deceduto)
* Leopold Maria Joseph von Spaur † (18 ottobre 1747 - 31 dicembre 1778 deceduto)
* Ignaz Franz Stanislaus von Spaur † (31 dicembre 1778 - 2 marzo 1779 deceduto)
* Joseph Philipp Franz von Spaur † (26 maggio 1779 - 26 maggio 1791 deceduto)
* Karl Franz von Lodron † (16 agosto 1791 - 10 agosto 1828 deceduto)
** Sede Vacante † (1828-1829)
* Bernhard Galura † (7 aprile 1829 - 17 maggio 1856 deceduto)
* Vinzenz Gasser † (8 ottobre 1856 - 6 aprile 1879 deceduto)
* Johannes von Leiss † (16 settembre 1879 - 24 aprile 1884 deceduto)
* Simon Aichner † (15 giugno 1884 - 3 marzo 1904 dimesso)
* Josef Altenweisel † (6 maggio 1904 - 25 giugno 1912 deceduto)
* Franz Egger † (27 settembre 1912 - 17 maggio 1918 deceduto)
** Franz Schmid † (1918-1921) reggente
* Johannes Raffl † (28 aprile 1921 - 15 luglio 1927 deceduto)
** Josef Mutschlechner † (13 ottobre 1927 - 2 aprile 1930 dimesso) reggente
* Johannes Baptist Geisler † (2 aprile 1930 - 5 aprile 1952 dimesso)

Vescovi di Bolzano-Bressanone
* Joseph Gargitter † (26 aprile 1952 - 29 luglio 1986 dimesso)
* Wilhelm Emil Egger, O.F.M.Cap. † (29 luglio 1986 - 16 agosto 2008 deceduto)
* Karl Golser, dal 5 dicembre 2008

Statistiche
La diocesi al termine dell'anno 2006 su una popolazione di 479.758 persone contava 465.365 battezzati, corrispondenti al 97,0% del totale.

|-
| 1950 || 100.039 || 199.905 || 50,0 || 342 || 233 || 109 || 292 || || 178 || 541 || 137
|-
| 1959 || 105.592 || 105.728 || 99,9 || 390 || 250 || 140 || 270 || || 222 || 512 || 137
|-
| 1970 || 404.081 || 407.693 || 99,1 || 937 || 590 || 347 || 431 || || 475 || 1.519 || 252
|-
| 1980 || 428.000 || 431.078 || 99,3 || 795 || 491 || 304 || 538 || || 407 || 1.217 || 327
|-
| 1990 || 434.000 || 438.000 || 99,1 || 680 || 426 || 254 || 638 || 1 || 328 || 1.003 || 280
|-
| 1999 || 446.300 || 459.069 || 97,2 || 599 || 372 || 227 || 745 || 5 || 306 || 792 || 280
|-
| 2000 || 448.512 || 459.687 || 97,6 || 586 || 365 || 221 || 765 || 5 || 289 || 775 || 280
|-
| 2001 || 457.898 || 464.601 || 98,6 || 578 || 361 || 217 || 792 || 7 || 299 || 749 || 280
|-
| 2002 || 459.833 || 466.600 || 98,5 || 565 || 349 || 216 || 813 || 11 || 289 || 721 || 280
|-
| 2003 || 458.675 || 466.482 || 98,3 || 624 || 348 || 276 || 735 || 11 || 336 || 680 || 280
|-
| 2004 || 461.184 || 470.055 || 98,1 || 550 || 342 || 208 || 838 || 11 || 267 || 668 || 280
|-
| 2006 || 465.365 || 479.758 || 97,0 || 543 || 339 || 204 || 857 || 13 || 251 || 627 || 280
|}

Fonti
*Annuario pontificio del 2007 e precedenti, riportati su www.catholic-hierarchy.org alla pagina http://www.catholic-hierarchy.org/diocese/dbobr.html
*Sito ufficiale della diocesi
*

------------------------------------------------------------------------------
Retrieved on Mon, 05 Oct 2009 13:11:18 from:
  http://it.wikipedia.org/wiki/Diocesi_di_Bolzano-Bressanone
Licensed under CC-BY-SA, see http://creativecommons.org/licenses/by-sa/3.0/