Chicago (soprannominata Second City e Windy City) è la più grande città dell'Illinois e la terza per popolazione di tutti gli Stati Uniti dopo New York e Los Angeles, con 2.853.114 abitanti (9.505.747 nell'area metropolitana).
È la più grande città dell'entroterra statunitense, ed è anche considerata una tra le più grandi metropoli degli USA.
La sua area metropolitana (detta Chicagoland) arriva a oltre 9 milioni di persone felicemente distribuiti in un'ampia area pianeggiante.
È situata lungo le rive del lago Michigan.

Trasformatasi da piccola città di frontiera nel 1833 (con circa 350 abitanti) in una delle città più grandi della Terra, Chicago è stata definita come una delle 10 città più influenti al mondo.
Oggi è una città multietnica, nonché un importante centro finanziario e industriale ed uno dei maggiori centri fieristico/espositivi mondiali.

Il centro città (Downtown o Loop) è dominato da imponenti grattacieli che arrivano anche ai 108 piani (per un'altezza di 442 m) della Willis Tower.
Questa tipologia architettonica è nata proprio a Chicago che, se da tempo ha dovuto perdere il primato di città con più grattacieli nel paese a favore di New York, vanta ancora oggi il grattacielo più alto d'America e tre grattacieli nella classifica dei primi 15 al mondo. Venti dei suoi grattacieli superano i 200 metri d'altezza e ben 240 superano i 100 metri.
La città si estende per oltre 50 km sul lago Michigan da Nord a Sud.

Chicago è la città con il maggior numero di ponti mobili al mondo (attualmente 45) ed un punto di riferimento mondiale per il jazz.

Storia

La fondazione ed i primi anni

A metà del XVIII secolo, la zona dove ora sorge Chicago era abitata dalla tribù Potawatomi, che aveva preso il posto di due precedenti nazioni native, i Miami ed i Sauk and Fox. Il nome Chicago deriva da una parola Potawatomi, "Checagou" o "Checaguar", che significa "porro selvatico". La zona fu chiamata così a causa dell'odore portato dalle porri wild leeks, frequenti attorno agli acquitrini che ricoprivano l'odierna area urbana.

Il primo abitante di Chicago non appartenente a tribù native fu Jean-Baptiste Pointe du Sable, un haitiano di origini francesi, che si stabilì sul Chicago River intorno al 1770 e sposò una donna Potawatomi. Nel 1795, dopo la Guerra della Confederazione Wabash, a seguito del Trattato di Greenville la zona di Chicago fu ceduta dai nativi al governo degli Stati Uniti, che vi creò un forte. Fort Dearborn fu eretto nel 1803 e fu utilizzato fino al 1837, tranne nel periodo tra il 1812 ed 1816. Durante la guerra del 1812 contro i britannici, infatti, il forte venne distrutto.

Nascita della municipalità e crescita vertiginosa

Il 12 agosto 1833 venne creata la municipalità di Chicago, con una popolazione di 350 abitanti. I primi confini della città furono le strade Kinzie, Desplaines, Madison e State, all'interno delle quali era incluso un territorio di circa 1 km².
Tra l'8 e il 10 ottobre 1871 la città fu quasi completamente distrutta dal Grande incendio di Chicago. Una leggenda metropolitana- poi smentita - vuole che ad appiccare il fuoco sia stata una lanterna rovesciata dal calcio di una mucca appartenente alle sorelle O'Leary, la cui stalla si trovava al 137 di DeKoven Street. Spinte dai forti venti, le fiamme ridussero gran parte del centro in cenere, grazie anche al fatto che molte case erano ancora di legno.
Nella ricostruzione che seguì, venne costruito in città il primo grattacielo della storia, l'Home Insurance Building.

Nel 1900, per risolvere i problemi di inquinamento delle acque del Lago Michigan, la città intraprese un'innovativa impresa ingegneristica: il corso del Fiume Chicago fu invertito grazie alla costruzione di un canale che lo collegò al Fiume Illinois.

Geografia

Chicago è la terza città degli Stati uniti e presenta un clima piuttosto continentale, al pari di altre metropoli del nord degli USA. Posta all'incirca alla stessa latitudine di Roma, il microclima di Chicago è molto freddo e ventoso nei mesi invernali (la nevosità è ben più elevata rispetto alle città dell'Italia settentrionale), piuttosto caldo ed afoso d'estate, variabile nelle stagioni intermedie.

Demografia

I cittadini di Chicago vengono chiamati Chicagoans.
Una stima del 01-07-2006 attribuisce al comune di Chicago una popolazione di 2.833.321 abitanti.

Economia
Chicago è stato sempre un centro importante per il commercio statunitense.
Al giorno d'oggi, la città rimane il secondo centro finanziario del paese e la sua area metropolitana è la terza, negli Stati Uniti, riguardo il valore dei beni e dei servizi prodotti.
Se fosse uno stato indipendente, il PIL di Chicago (all'incirca, 380 miliardi di dollari) sarebbe al diciottesimo posto nel mondo.

Prima che, nel 1833, venisse creata la municipalità, l'attività economica principale era il commercio di pellicce.
La crescita esplosiva di Chicago richiamò poi una folta schiera di speculatori ed individui intraprendenti.
Situata sui Grandi Laghi, Chicago divenne un luogo ideale per la logistica ed il trattamento delle merci in transito.
Vennero così costruite numerose linee ferroviarie che la collegarono con il resto del paese.
Inoltre, l'apertura dell'Illinois and Michigan Canal agevolò i traffici verso sud, lungo il corso del Mississippi.
Negli anni '40 dell'Ottocento, Chicago divenne il principale porto del mondo per il commercio dei cereali che, dal bacino granario del Mississippi, una delle principali regioni agricole del mondo, venivano esportati via mare attraverso i Grandi Laghi.
Nel 1848, Chicago costruì il primo elevatore per cereali.
Nel 1858 ne erano in funzione venti, che caratterizzavano il profilo di Chicago, come ora i grattacieli al punto che Carl Sandburg descrisse in quegli anni la città come una "catasta di grano".

Lo sviluppo prodigioso dell' industria ferroviaria fu una delle maggiori cause che portò alla nascita nel 1957 e al successivo rapido sviluppo dell'industria dell'acciaio, che determinò uno dei primi grandi afflussi migratori.

Tra il 1850 ed il 1870 l'industria del trattamento carni bovine e suine ebbe la sua potente affermazione a Chicago.
Grandi imprenditori come Gustavus Swift e Philip Armour fecero sì che l'area cittadina divenisse la più importante al mondo nella filiera della carne.
Nel 1862, Chicago aveva già soppiantato Cincinnati, nell'Ohio, come "Porkopolis", ossia come maggiore centro nel settore della macellazione e del trattamento di carni suine.
Nei dieci anni dopo il 1860 due fattori aiutarono questo sviluppo.
Il primo fu la Guerra di secessione, che fece aumentare la domanda di prodotti alimentari per le esigenze dell'esercito: l'imponente rete di trasporti ferroviaria ed idrica che partiva da Chicago consentiva di rifornire velocemente e con efficienza le armate nordiste.
Il secondo fattore fu dato dal nascente utilizzo del ghiaccio nei mattatoi.
Prima di allora, gli impianti di macellazione e distribuzione erano costretti a chiudere durante i caldi mesi estivi.
Più mesi di operatività per macelli portarono a più lavoro e, quindi, più reddito per gli operai, che erano pagati ad ore e minori costi per unità di prodotto.
Nel decennio successivo, l'inscatolamento della carne avrebbe ulteriormente accresciuto l'importanza dei mattatoi di Chicago.

Un'altra innovazione che l'industria della carne di Chicago, per prima al mondo, avrebbe sfruttato su larga scala fu la catena di montaggio.
Le carcasse degli animali, appese ad un gancio, passavano davanti ai vari operai, ognuno dei quali provvedeva sempre alla stessa singola operazione.
L'enorme risparmio di tempo portato da questi metodi di lavorazione ispirarono anche Henry Ford, quando creò la linea di montaggio del Modello T.

L'industria della carne che s'affermò a Chicago negli anni dopo il 1860 può anche essere considerata il primo esempio di industria globale.
Le più grosse società del settore, come la Armour & Co., già in quegli anni avevano creato una rete mondiale di filiali, con cui comunicavano attraverso il telegrafo.

Anche gli odierni mercati dei futures e delle materie prime sono nati a Chicago.
A base di ciò vi fu, ancora una volta, la gran quantità di prodotti agricoli che venivano trasportati in città dalle pianure del Nord America e lì tenuti in deposito.
Gli operatori cominciarono così a scambiarsi diritti sulle varie partite di merci mediante la compravendita di titoli che le rappresentavano e ben presto – da tutto il paese, per mezzo del telegrafo – cominciarono a trattare anche i beni che in futuro sarebbero stati depositati a Chicago.
Nacquero così il Chicago Board of Trade (CBOT) che tratta il prezzo di grano e cereali; il Chicago Mercantile Exchange (CME) nel quale si determinano i tassi di cambio delle valute mondiali, ed i metodi usati anche oggi nei mercati delle materie prime.

A partire dagli anni '70 del XX secolo, il nuovo corso mondiale dell' economia mise in crisi i capisaldi di quella tradizionale, sui quali si basava Chicago: chiusero quindi i battenti sia mattatoi che acciaierie e molte attività secondarie fecero altrettanto di conseguenza o si trasferirono altrove.
Lo spirito intraprendente che caratterizza i Chicagoans fece sì che ciò non diventasse un motivo di crisi ma l'opportunità per un nuovo tipo di sviluppo, basato sull'economia dei servizi.
Dal 1973 è attivo il Chicago Board Options Exchange che tratta strumenti finanziari ed è per volumi scambiati il primo mercato in America per opzioni su azioni e indici azionari USA.
In tempi più recenti, ovviamente, non si è mancato l'aggancio all'impetuoso sviluppo dell'industria informatica.

Lista di società con sede nell'area metropolitana di Chicago
Società con sede all'interno dei confini cittadini di Chicago

* Accenture
* Aon Corporation (n. 199 nella lista Fortune 500)
* Boeing (n. 21 nella lista Fortune 500)
* Chicago Board of Trade
* Chicago Mercantile Exchange
* Chicago Stock Exchange
* Click Commerce
* CNA
* Encyclopædia Britannica
* Equity Office Properties (n. 493 nella lista Fortune 500)
* Equity Residential Properties Trust
* Exelon Corporation (n. 126 nella lista Fortune 500)
* General Growth Properties
* Hostway
* Morton Salt
* National Stock Exchange
* Northern Trust
* Old Republic International Corporation (n. 491 nella lista Fortune 500)
* Orbitz
* Peoples Energy
* Playboy
* Quaker Oats
* R.R. Donnelley & Sons (n. 362 nella lista Fortune 500)
* Sara Lee (n.104 nella lista Fortune 500)
* Smurfit-Stone Container Corporation (n. 255 nella lista Fortune 500)
* Telephone and Data Systems Incorporated (n. 480 nella lista Fortune 500)
* Tootsie Roll Industries
* Tribune Company (n. 323 nella lista Fortune 500)
* US Cellular
* USG Corporation (n. 458 nella lista Fortune 500)
* Unitrin
* Whittman-Hart
* WM. Wrigley Jr. Company

Società con sede in altri centri dell'area metropolitana

* Abbott Laboratories (Abbott Park, IL) (Fortune 500)
* Allstate (Northbrook, IL) (Fortune 500)
* Azteca Foods (Summit-Argo, IL)
* Baxter International (Deerfield, IL) (Fortune 500)
* Brunswick Corporation (Lake Forest, IL) (Fortune 500)
* CDW (Vernon Hills, IL) (Fortune 500)
* CNH Global (Burr Ridge, IL; precedentemente Lake Forest, IL)
* Crate and Barrel (Northbrook, IL)
* Fortune Brands (Lincolnshire, IL) (Fortune 500)
* Illinois Tool Works (Glenview, IL) (Fortune 500)
* Kraft Foods (Northfield, IL)
* Laidlaw (Naperville, IL) (Fortune 500)
* McDonald's Corporation (Oak Brook, IL) (Fortune 500)
* Molex (Lisle, IL)
* Motorola (Schaumburg, IL) (Fortune 500)
* Namco Cybertainment (Bensenville, IL)
* Navistar International Corporation (Warrenville, IL) (Fortune 500)
* Nicor (Naperville, IL)
* Pearson Scott Foresman (Glenview, IL)
* Sears Holdings (Hoffman Estates, IL) (Fortune 500)
* ServiceMaster (Downers Grove, IL) (Fortune 500)
* Tellabs (Naperville, IL)
* Tenneco (Lake Forest, IL) (Fortune 500)
* United Airlines (Elk Grove Village, IL) (Fortune 500)
* United Stationers (Des Plaines, IL) (Fortune 500)
* Walgreens (Deerfield, IL) (Fortune 500)
* W.W. Grainger (Lake Forest, IL) (Fortune 500)
* Zebra Technologies (Vernon Hills, IL)
* Zenith Electronics Corporation (Lincolnshire, IL)

Amministrazione cittadina
Chicago si trova nella Contea di Cook, di cui è il capoluogo.
L'amministrazione cittadina è incentrata sul sindaco ed il consiglio comunale.
Il sindaco, eletto per quattro anni, ha la responsabilità della gestione amministrativa e nomina i dirigenti, responsabili dei vari dipartimenti in cui è divisa la struttura comunale.
L'odierno sindaco è Richard M. Daley, del Partito Democratico.
Il consiglio comunale, che costituisce l'organo legislativo della città, è composto da 50 aldermanni (consiglieri).
Mentre il sindaco, il segretario comunale ed il tesoriere sono eletti dalla totalità dei cittadini, ogni aldermanno viene eletto in una particolare circoscrizione.
Il consiglio comunale, tra l'altro, approva il bilancio.
Le priorità amministrative sono stabilite dal consiglio con una risoluzione di bilancio, solitamente approvata in novembre.

Politica
Per gran parte del XX secolo, Chicago è stata una delle maggiori roccheforti democratiche degli Stati Uniti.
L'ultimo sindaco repubblicano, William Thompson, venne eletto nel 1927.
Oggi un solo consigliere comunale è repubblicano.
L'abilità manovriera dell'ex sindaco Richard J. Daley (padre dell'attuale primo cittadino) ha preservato la locale "macchina" dal subire la decadenza toccata in altre grandi città statunitensi a sistemi di potere simili.
La politica di Chicago è caratterizzata da una certa fama di corruzione.

L'orientamento politico degli abitanti di Chicago è, in genere, più progressista rispetto al resto del Midwest statunitense e le politiche di welfare godono di largo consenso tra i Chicagoans.
Nel 2004, il sindaco Daley ha respinto una proposta tesa a rendere legali in città i matrimoni tra persone dello stesso sesso.
La fedeltà di Chicago al partito democratico emerge anche nelle elezioni per la legislatura dello stato e per il Congresso degli Stati Uniti.
Nel 2004, la vittoria di Barack Obama al seggio senatoriale dell'Illinois ha avuto in buona parte origine dalla maggioranza schiacciante raccolta in città.

Cultura
Università
*University of Chicago
*University of Illinois at Chicago
*DePaul University
*Illinois Institute of Technology
*Loyola University
*Northwestern University
*North Park University
*Chicago State University

Musei
* The Art Institute
* Field Museum

Musica
È importante ricordare il ruolo che ha sempre ricoperto la città di Chicago nel panorama musicale americano come centro nevralgico del Jazz e del Blues.
Nei primi decenni del '900 fu meta per molti musicisti afro-americani che provenivano dagli stati del sud durante la grande migrazione afroamericana in cerca di lavoro e di un tessuto sociale migliore.
Fu proprio il Blues, caratteristica intrinseca dei musicisti neri del Delta del Mississippi ad essere importato in questa grande metropoli industriale creando, col passare degli anni, un vero e proprio Chicago-Style.
Grandi virtuosi del Blues parteciparono al vivace contesto musicale della città, a partire dagli anni '20 fino ai giorni nostri e molti di essi si affermarono anche in campo internazionale.

Fra i chitarristi ricordiamo Muddy Waters, Buddy Guy, Howlin' Wolf, Big Bill Broonzy; fra i pianisti: Big Maceo, Sunnyland Slim, Jimmy Yancey, Meade "Lux" Lewis, Albert Ammons, Blind John Davis, Otis Spann; i grandi armonicisti: Sonny Boy Williamson I, Sonny Boy Williamson II e Little Walter.
I locali dove si suonava il Blues venivano chiamati confidenzialmente "Rent Party" ovvero piccole feste più o meno improvvisate dove gli afro-americani si ritrovavano la sera per ballare, bere e divertirsi.
Col passare degli anni però, il Blues incontrerà un interesse sempre maggiore, diffondendosi anche nelle comunità dei bianchi.
Ancora oggi, a distanza di più di mezzo secolo dall'epoca d'oro (anni '30 e '40), il Blues continua ad affascinare musicisti di ogni età e la città di Chicago organizza ogni anno, in estate, un prestigioso Blues Festival dove si esibiscono artisti di fama internazionale.

Chicago è stata, prima di New York, negli anni '80 del '900, il centro e il punto di partenza della nascita di quel fenomeno musicale che è stato la House Music, che una volta che ebbe raggiunto l'Europa, e in particolare l'Inghilterra a metà-fine anni '80 assieme alla Techno di Detroit diede vita all'evoluzione nei principali generi della musica elettronica dagli anni '90 ad oggi.
Chicago vanta anche un ruolo di eccellenza in campo classico e lirico. La Chicago Symphony Orchestra (attualmente affidata a Riccardo Muti) è una delle principali orchestre americane e mondiali e il Lyric Opera of Chicago è uno dei principali teatri lirici internazionali.

Cinema
Pur se preceduta per importanza nell'industria cinematografica da Los Angeles e New York, a Chicago sono stati girati alcuni importanti film, tra cui The Blues Brothers e Il Fuggitivo (1993), con Harrison Ford e Tommy Lee Jones e Mamma, ho perso l'aereo (1990); la scena della carrozzina del film cult Gli intoccabili (1987) è stata girata nella Union Station di Chicago.
A Chicago è anche ambientato il mockumentary Death of a president (2006).

Architettura

Fra gli edifici più importanti della città:

* Chicago Spire (In costruzione)
* Sears Tower
* Trump International Hotel and Tower (In costruzione)
* Aon Center
* John Hancock Center
* AT&T Corporate Center
* Two Prudential Plaza
* 311 S. Wacker Dr.
* 900 N. Michigan Ave.
* Water Tower Place
* Chase Tower
* Park Tower
* Three First National Plaza
* Chicago Title & Trust Center
* Olympia Centre
* 330 North Wabash (già IBM Plaza)
* 111 S. Wacker Dr.
* 181 W. Madison St.
* Hyatt Center
* One Magnificent Mile
* 77 West Wacker Drive (già Donnelley Building)
* 340 on the park

Sport
Chicago è rappresentata in tutte le principali leghe professionistiche statunitensi:
* I Chicago Bears (NFL - football americano) giocano al Soldier Field
* I Chicago Bulls (NBA - basket) giocano allo United Center
* I Chicago Blackhawks (NHL - hockey su ghiaccio) giocano allo United Center
* I Chicago Cubs (MLB - baseball) giocano al Wrigley Field e i Chicago White Sox (MLB - baseball) giocano al U.S. Cellular Field
* I Chicago Fire (MLS - calcio) giocano al Soldier Field

Trasporti

Chicago è servita dall' Aeroporto Internazionale O'Hare. Esso è il secondo aeroporto più grand del del mondo per traffico ed è hub per due compagnie aeree americane: la United Airlines (che ha sede proprio a Chicago) e l'American Airlines.

Cultura
Personalità legate a Chicago
* Jean M. Auel, scrittore
* Saul Bellow, scrittore
* Robert Bloch, scrittore
* Raymond Chandler, scrittore
* Francesca Saverio Cabrini, religiosa e santa
* Richard Laymon, scrittore
* Fritz Leiber, scrittore
* Stanford Moore, (1913 - 1982), chimico Premio Nobel nel 1972
* John Norman, scrittore
* Anastacia, (1973), cantante pop vincitrice di tre Grammy Awards
* R. Kelly (Robert Sylvester Kelly), (1967), cantante R&B vincitore di tre Grammy Awards per la canzone I believe I can fly''
* Billy Corgan, (1967), cantante
* Al Capone, "il gangster più famoso della storia"
* Barack Obama, "presidente degli Stati Uniti d'America in carica"
* Theodore Thomas, musicista e direttore d'orchestra
* Kanye West, (''1977), cantante Hip Hop vincitore di dodici Grammy Awards e icona contemporanea del Pop.
* John Belushi, attore
* Common, "cantante"
Frank Lloyd Wright (architetto).
Hernest Hemingway (scrittore)
Philip Gossett (musicologo)

Città gemellate

*
*
*
*
*
*
*
*
*
*
*
*
*
*
*
*
*
*
*
*
*
*
*
*

Note

Voci correlate
* III Giochi panamericani

Altri progetti

Collegamenti esterni
*
* Sito del Consolato Generale d'Italia a Chicago
* Scheda degli Stati Uniti d'America dal sito Viaggiare Sicuri - Sito curato dal Ministero degli Esteri e dall'ACI
* Dove siamo nel mondo - Sito curato dall' Unità di Crisi del Ministero degli Esteri per la gestione delle emergenze
* Sito ufficiale di Chicago
* Ufficio del turismo di Chicago
* La comunità italiana di Chicago
* I teatri di Chicago
* Sito di Chicago (spanish)
* Video documentario commentato, in lingua italiana, sulla città di Chicago. ,
* Scheda di Chicago su WikiTravel

------------------------------------------------------------------------------
Retrieved on Mon, 05 Oct 2009 15:55:12 from:
  http://it.wikipedia.org/wiki/Chicago
Licensed under CC-BY-SA, see http://creativecommons.org/licenses/by-sa/3.0/