A
Abortito

Organo che non si è sviluppato come avrebbe dovuto

Acaule

Pianta apparentemente senza fusto o con fusto così corto che le foglie sembra nascano dalla radice

Accrescente

Organo vegetale che continua a vegetare anche dopo la fioritura e permane durante la fruttificazione

Achenio

Frutto secco indeiscente con pericarpo consistente e con estensioni membranose o piumose che ne consentono la dispersione anemofila

Acropeta

Indica la direzione verso l'alto di accrescimento (successione delle foglie verso l'apice del rachide, o dell'infiorescenza verso l'alto)

Adnato

Quando un organo si sviluppa in aderenza ad una specifica struttura (ad esempio le stipole al picciolo)

Aereo

Che si è sviluppato al di sopra del suolo. Cosi ad esempio “fusto aereo” si contrappone a “fusto sotterraneo” il quale si sviluppa sotto terra.

Afillia

Pianta o organo privo di foglie (afillo)

Agamica

Moltiplicazione asessuata per cui le nuove piante che si originano possiedono le stesse caratteristiche della pianta madre

Alato

Un fusto, peduncolo o picciolo è alato se presenta degli spigoli longitudinali con creste a lamina

Alburno

Porzione legnosa chiara che si trova nella parte esterna del fusto e in cui si ha il passaggio della linfa grezza

Allogamia

Impollinazione incrociata; ossia trasporto del polline sui fiori della stessa pianta (geitonogamia) o su altre piante della stessa specie (xenogamia)

Allopoliploidi

Sono piante i cui corredi cromosomici derivano da ibridazione di specie differenti

Alofite

Piante che vivono in ambienti ricchi di sali

Alterno

Che si sviluppa dal fusto da posizioni (nodi) a diversi livelli.

Amento

Infiorescenze generalmente pendule costituite da fiori unisessuali disposti lungo un asse e ad impollinazione anemofila

Amplessicaule

Base di una foglia che abbraccia lo stelo

Anastomosati

Fitti rami paralleli (trasversali) di comunicazione tra venature principali (longitudinali) di una foglia

Androceo

Nome collettivo che indica le strutture riproduttive maschili

Angiosperme

Piante con ovuli e semi racchiusi dentro un ovario

Annuale

Pianta che completa il suo ciclo riproduttivo in un anno per cui la sua vita è non tanto più lunga di tale periodo

Antera

Parte ingrossata degli stami in cui viene prodotto il polline, solitamente è divisa in due loculi

Anterifero

Filamento o parte simile di tessuto che sostiene l'antera

Antesi

Momento in cui avviene la fioritura di una pianta

Apicale

Organo provvisto all’apice di una piccola punta

Apocarpico

ovario pluricarpellare in cui i carpelli rimangono separati ed indipendenti tra loro

Appressato

Eretto, con posizione strettamente vicina al fusto o ad altre parti della pianta. Pianta.

Arbusto

Pianta legnosa con ramificazioni che partona fin dalla base, denominata anche frutice

Archeofita

Si dice di una pianta, la cui dispersione è dovuta all'uomo, di origine remota.

Arillo

In un seme è l'espansione del funicolo (organo di collegamento al frutto) tale che avvolge il seme stesso senza aderire al tegumento

Arista

Prolungamento più o meno stretto e sottile all’apice di un frutto, foglia o di una gluma di graminacea

Ascellare

Angolo formato dalla direzione della foglia con la direzione del fusto al suo punto di inserzione sul nodo

Astato

A forma di punta di asta¸lamina fogliare con le auricole che puntano più o meno orizzontalmente verso l’esterno

Attinomorfo

Fiore che ha più piani di simmetria (simmetria raggiata)

Auricole

Lobi laterali alla base della lamina fogliare

Autofertilità

Capacità degli organi fiorali di una pianta di fecondarsi tra di loro sullo stesso fiore

Autoimpollinazione

Processo nel quale il polline dalle antere cade sugli stimmi dello stesso fiore

Autosterilità

Quando gli organi sessuali della pianta sono incapaci di fecondarsi tra di loro.

Avventizio

Corpo radicale che prende origine da un fusto sia in posizione aerea che sotterranea o in acqua.

B
Bacca

Frutto con epicarpo sottile e membranoso e mesocarpo ed endocarpo polposi e succosi in cui sono dispersi i semi (pomodoro, peperone, uva)

Basale

Si dice foglia basale quella disposta alla base della pianta; contrariamente le foglie lungo il fusto si dicono cauline

Biennale

Pianta che completa il suo ciclo vitale entro due anni; solitamente produce un piccolo fusto, fusto e radici durante il primo anno, fiori e frutti durante il secondo anno e poi muore

Bifidio

Diviso in due fino a quasi la metà della lunghezza

Branca

Divisione o diramazione di qualsiasi tipo di organo

Brattea

Foglia che ha subito una trasformazione per svolgere una funzione particolare. Posta di solito sotto l’infiorescenza per proteggerla

Bulbillo

Piccolo bulbo aereo; può trovarsi tra le foglie in posizione ascellare o nella zona floreale della pianta in posizioni analoghe

Bulbo

Parte ingrossata alla base del fusto circondata da spesse squame o foglie basali

C
Calatide

Infiorescenza corimbosa a piccoli capolini

Calice

Parte esterna dell’involucro fiorale (perianzio) formata dai sepali, generalmente verde ma qualche volta simile a petali

Calicetto

Involucro supplementare di un fiore posto al di fuori dei sepali ordinari

Cambio

Tessuto meristematico che differenziandosi da origine a tessuti adulti che fanno crescere la pianta in spessore (cambio cribro-legnoso, cambio subero-fellodermico)

Camefita

Pianta perenne le cui gemme svernanti si trovano a meno di 25 cm dal suolo (cespugli, piccoli arbusti)

Capitato

Lo stimma è capitato quando è ingrossato nella parte apicale per il formarsi di ramature

Capolino

Infiorescenza fomata da fiori sessili disposti fianco a fianco su un ricettacolo formato dalla porzione allargata di un asse fiorale

Capsula

Frutto secco che giunto a maturità si apre lasciando uscire (o espellendo) il contenuto

Carena

Struttura formata da due petali anteriori (o foglie) che più o meno uniti somigliano alla chiglia di una nave, si riscontra nei fiori delle leguminose e consimili

Cariosside

Frutto-seme secco e indeiscente tipico delle Graminaceae

Carpello

Struttura riproduttiva elementare, femminile, di un fiore, costituita da una foglia trasformata. Nel caso più semplice e libero e non fuso con altri elmenti dello stesso tipo. Forma la parte basale del pistillo in cui sono contenuti gli ovuli: l’ovario.

Carpoforo

È la parte che sostiene il frutto (la capsula). Inizialmente sostiene il gineceo e quindi è un prolungamento del ricettacolo.

Caule

Sinonimo di fusto

Caulino

Posizionato nella parte aerea di uno stelo (caule)

Cespitosa

Si dice di una pianta che sviluppa, dalla radice, numerosi fusti

Ciclico

Si dice di un fiore quando è composto da più verticilli sovrapposti (es.: calice - corolla - androceo - gineceo)

Ciglia

Peli disposti su una linea che ornano qualche parte di una pianta

Cigliato

Bordato da ciglia

Clorofilla

Pigmento fotosintetico presente nei cloroplasti delle cellule vegetali che permette la fotosintesi grazie all’assorbimento di energia radiante

Composta

Si dice di una foglia formata da più lamine separate

Connato

Organi (es. foflie) delle stesso tipo congiunti assieme intorno allo stelo

Conniventi

Sono petali o sepali (o altri organi) molto vicini tra di loro e generalmente paralleli all'asse principale

Contrattile

Si dice di una radice che serve per l'interramento della base del fusto ed a mantenerlo ad un giusto livello rispetto al terreno (es. piante con bulbo)

Convoluto

Avvolto, che ha uno sviluppo avvolgente ad esempio di certe foglie o dei denti di deiscenza di una capsula

Cordato

A forma di cuore rovesciato, con la punta verso l'esterno

Corimbo

Infiorescenza i cui peduncoli dei fiori partono da diverse altezze dell'asse primario e raggiungono lo stesso piano - a forma di ombrella

Corolla

Parte fiorale composta dai petali che possono essere liberi o più o meno congiunti

Corologia

La corologia (o fitogeografia corologica) è la disciplina che studia la distribuzione geografica delle piante

Crenato

Margine di una lamina fogliare con denti arrotondati

Culmo

Il fusto erbaceo delle graminaceae

D
Deciduo

Che cade presto in autunno

Decombente

Organo prostrato che torna a sollevarsi verso l’alto

Decorrente

Quando la lamina fogliare si prolunga verso il basso lungo lo stelo

Deiscente

Struttura che si apre per liberare il contenuto (es.: polline o semi)

Dentato

Struttura con il margine provvisto di denti

Diadelfi

Sono gli stami quando sono saldati tra di loro in due gruppi (uguali o diseguali)

Dialipetalo

Fiore la cui corolla è composta da petali tra di loro separati

Dialisepalo

Fiore con il calice avente i sepali separati

Dicasio

Infiorescenza formata da due rami fioriferi opposti e uno centrale più breve (sinonimo = cima bipara)

Diclina

Pianta con organi sessuali disposti in fiori separati

Dicotomia

Proprità di una pianta (o altro elemnto botanico) capace di dividersi in due parti

Didinamo

Fiore con quattro stami di cui due più lunghi e due più corti (labiate)

Dimorfico

Con due diversi aspetti

Dimorfismo sessuale

Quando in una specie i due sessi differiscono per alcuni caratteri o dimensioni

Dioico

Con fiori maschili (solo stami) e femminili (solo pistilli) su piante diverse

Diplostemone

Quando l'androceo del fiore ha un numero doppio (o più) di stami rispetto ai petali della corolla.

Distale

Indica il punto più lontano rispetto ad altri riferito ad un punto mediano

Distico

Indica un ordine di distribuzione (ad esempio delle foglie) a due a due opposte sullo stesso piano, ma su nodi consecutivi

Drupa

Frutto carnoso succulento, indeiscente che racchiude un nocciolo con un solo seme; ad esempio: ciliegia, albicocca, prugna ecc.

Durame

Legno scuro situato nella parte centrale del fusto in cui il passaggio della linfa grezza è ormai nullo

E
Eliofile

Piante che vivono in luoghi illuminati e soleggiati

Embricato

Elemento contiguo in parte sovrapposto come le tegole di un tetto

Embrione

Insieme di tessuti che si sviluppano dall’ovulo fecondato e da cui si originerà una nuova pianta

Entomofila

Con entomofilia (o impollinazione entomofila) si indica il trasporto di polline e l'impollinazione avvenuti per mezzo di insetti

Epicalice

Verticillo di piccole brattee sepaloidi poste alla base di un capolino che a volte avvolge il calice vero e proprio

Epichilo

Parte apicale (terminale) del labello nel fiore delle orchidee

Epigeo

Parte aerea della pianta

Epigino

E' un fiore con sepali, petali e stami inseriti alla sommità dell'ovario

Ermafrodito

Detto in particolare di fiore che porta contemporaneamente sia gli stami (struttura riproduttiva maschile) che il pistillo (struttura riproduttiva femminile)

Esaploide

In una pianta indica un nucleo contenete un numero triplo di cromosomi

Estrorso

Che si apre dalla parte opposta; tipo un’antera che sparge il polline aprendosi verso l’esterno del fiore dalla parte opposta allo stimma

Eteroclamidato

Fiore composto da due verticilli separati : il calice con i sepali e la corolla con i petali

Eterofilia

Foglie della stessa pianta che cambiano aspetto esteriore in funzione dell'irraggiamento del sole

Eutrofico

Habitat ricco di sostanze nutrizionali come azoto e fosforo

F
Fascicolata

Si dice della radice se formata da un fascio di radici tutte della stessa grandezza - a volte sono attorcigliate

Filamento

Parte dello stame che sostiene l’antera

Fillodio

È un picciolo appiattito, slargato e fogliforme (non termina con una foglia vera e propria)

Fiore

Insieme formato da elementi fogliari modificati situate all’apice di uno stelo. Gli elementi principali di un fiore tipico sono: i l calice, la corolla, gli stami e il pistillo

Fimbriato

Si dice di un petalo o il margine di una foglia quando è diviso finemente.

Fistoloso

Si dice di un fusto cavo all’interno

Fittone

Grossa radice a portamento verticale di sezione cilindrica e affusolata verso il basso

Flabellata

Lamina fogliare espansa a forma di ventaglio

Foglia

Nasce da una gemma su uno stelo ed è generalmente costituita da un picciolo e da una lamina che può assumere forme diverse nelle diverse specie

Fogliolina

Ogni porzione separata di una foglia composta

Follicolo

Frutto secco sviluppato longitudinalmente con delle fessure per l’apertura ai semi

Frutto

Dopo la fecondazione, l’ovario matura e si trasforma nel frutto che contiene i semi che derivano dalla fecondazione degli ovuli. Alla struttura del frutto, oltre l’ovario, possono partecipare anche altri parti del fiore.

G
Gamopetalo

Fiore la cui corolla è composta da petali più o meno saldati tra di loro

Gamosepalo

Calice in cui i sepali sono saldati interamente o parzialmente tra di loro (= monosepalo; = sinsepalo)

Ghiandolari

Si dicono dei peli quando al tatto emettono un liquido vischioso

Gimnostemio

Particolare struttura del fiore delle orchidee dove l'androceo è fuso al gineceo

Gineceo

Struttura riproduttiva femminile, pistillo

Ginoforo

Piccolo peduncolo che sostiene l’ovario

Glabro

Liscio, senza peli

Glanduloso

Pelo fornito di una massa globulosa, spesso vischioso o profumato all’apice

Glauco

Azzurrognolo o verde biancastro dovuto alla presenza di una patina cerosa sulla superficie

Guaina

Parte inferiore della foglia che avvolge il fusto generalmente in un nodo

H
Habitat

località o regione in cui si stabilisce un organismo (vegetale o animale)

Habitus

riguarda l’aspetto e il portamento di una pianta

Humus

sostanza che si forma dalla degradazione della sostanza organica, ha colore nerastro è inodore ed haconsistenza colloidale

I
Ialino

Quando il sottile margine di una foglia (o brattea) è di colore bianco trasparente

Ibrido

Individuo ottenuto dai semi di una pianta il cui pistillo ha ricevuto polline proveniente dagli stami di un’altra specie

Idrocoria

Dispersione dei semi per mezzo dell'acqua

Imparipennata

Foglia pennato-composta terminante all’estremità con una fogliolina centrale

Indeiscente

Struttura che non si apre per liberare il contenuto (es.: semi)

Infero

Si dice di un ovario quando è posto al di sotto dell’inserzione del perianzio (contrario di supero)

Infiorescenza

Ramo fiorito recante un singolo fiore o un gruppo di fiori qualche volta separati solo da brattee

Inselvatichito

Esemplare non coltivato che è nato dai semi di una pianta coltivata

Internodo

Intervallo che divide due nodi vicini nel fusto

Introrso

Che si apre verso la parte interna, verso l’asse, tipo un’antera che per spargere il polline si apre verso lo stimma

Involucretto

Gruppo di brattee alla base di un’ombrelletta, o ombrella parziale, in una ombrella composta

Involucro

Termine generico per indicare il calice o la corolla

Involucro

Spira o spire di brattee alla base di una ombrelletta o una ombrella, o sotto uno o diversi fiori

Involuto

Arrotolato verso la superficie superiore

Ipanzio

Struttura a coppa, costituita dal ricettacolo e dalle basi dei pezzi fiorali saldate tra di loro

Ipochilo

Parte interna del labello nel fiore delle orchidee

Ipogeo

Che vive sottoterra

Ipogino

E' un fiore con i sepali, i petali e gli stami inseriti alla base dell'ovario

Irregolare

Detto di fiore in cui è possibile distinguere una parte destra da una sinistra, cioè a simmetria bilaterale, o di fiore che non mostra alcuna simmetria

Isostemone

Quando l'androceo ha lo stesso numero di elementi delle parti involucrali (corolla - calice)

Ispido

Ricoperto da peli piuttosto rigidi

J

K

L
Labello

È il petaloide (tepalo) più grande e sviluppato nel fiore delle orchidee; normalmente è diviso in due parti : ipochilo ed epichilo; il labello ha funzioni vessillari (di richiamo per gli insetti pronubi)

Lacinia

Incisione profonda, irregolare e acuminata sia in foglie che in petali

Lamina

Lembo fogliare

Lanceolato

Contorno di organo laminare tre volte più lungo che largo, assottigliantesi verso ciascuna estremità, a forma di lancia

Lemma

Brattea (fogliolina modificata) più esterna del fiore delle graminaceae

Lesiniforme

Organo a forma subcilindrica, simile ad una lesina del calzolaio

Lettiera

Materiale di vario tipo, generalmente organico e parzialmente decomposto che ricopre il suolo ed ha una funzione di protezione e riscaldamento della parte ipogea della pianta

Ligulato

Fiore tipico delle Asteraceae con una corolla formata da un petalo nastriforme

Lobo

Elemento delle parti, più o meno separati, di una struttura (corolla, foglia, ecc.)

Loculi

Celle contenenti gli ovuli nell’ovario

Loculicida

Si dice che una capsula è loculicida quando la deiscenza avviene per fessurazione in corrispondenza a particolari nervature longitudinali

Logge

Celle contenenti il polline nei lobi delle antere

M
Megaforbiete

Comunità erbacee di alte erbe di suoli freschi, ma ben drenati la cui evoluzione è bloccata dalla periodica caduta primaverile di valanghe

Mellifera

È una pianta particolarmente ricercata dalle api

Membranoso

Elemento laminare sottile con una consistenza pergamenacea

Mericarpo

Parte in cui si suddivide lo schizocarpo quando raggiunge la maturità

Mesofila

Pianta con esigenze intermedie nei confronti della temperatura, sprovvista di particolari adattamenti alle alte e alle basse temperature

Mesofita

Pianta con esigenze idriche intermedie, poco resistente a stress idrici prolungati e a ristagni idrici prolungati

Micorriza

Quando c'è un'associazione simbiotica tra un rizoma (radice) e un fungo

Microfilla

Foglia semplice e indivisa, piccola e stretta, ad apice generalmente acuminato con un unico nervo dorsale; con picciolo e lamina indifferenziata (tipica delle Pteridophyte)

Mirmecoria

È la disseminazione (dei semi) operata dalle formiche

Monadelfi

Sono i filamenti degli stami saldati in unico fascio che possono eventualmente formare un tubo che avvolge il pistillo

Monocasio

Infiorescenza formata da vari fiori posizionati su un unico asse (sinonimo = cima unipara)

Monoico

Quando i fiori maschili (staminiferi) e femminili (pistilliferi) sono portati dalla stessa pianta

Mucronato

Organo provvisto all’apice di una piccola punta acuta e rigida

N
Naturalizzata

Pianta introdotta in ina certa zona dall’uomo e che continua a riprodursi autonomamente

Nettario

Struttura che secerne piccole gocce dolci, il nettare, ed è situata sui petali, alla base delle foglie o alla base del pistillo

Nodo

Parte del fusto da cui hanno origine le foglie, se la foglia è inguainante(ha la base che abbraccia il fusto) il nodo è situato alla base della guaina

O
Obcordata

Foglia a forma di cuore con la punta verso il picciolo e con una insenatura a prolungamento dello stesso

Obcuneata

Forma a cuneo rovesciato (si allarga vesso l'esterno); tipica di alcuni petali.

Oblanceolata

Foglia a forma di lancia rovesciata

Oblungo

Organo di forma allungata (foglia, petalo o altro) con margini più o meno paralleli

Obovata

Foglia o altra parte della pianta a forma di uovo rovesciato (con la parte più stretta verso la base)

Ocrea

È una stipola tubolare a forma d'involucro che si trova alla base di un nodo fogliare; struttura tipica della famiglia delle Polygonaceae.

Oligotrofico

Habitat povero o privo di componenti nutrizionali

Ombrella

Infiorescenza tipica delle Apiaceae o Ombrellifere.
Omogamia

Caso in cui il polline dell'androceo può fecondare l'ovario dello stesso fiore.

Opposto

Termine usato in particolare per le foglie quando queste nascono in coppiadallo stesso nodo, per i fiori quando due differenti parti di perianzio sono sullo stesso raggio e non sono alternate

Orecchiette

Vedi auricole

Orofita

Pianta che vegeta in prevalenza ad altitudini montane

Ortodonta

Si dice di una capsula quando i denti di deiscenza sono revoluti

Ottuso

Apice più o meno arrotondato

ovario

Parte di un fiore formata da un singolo carpello, o di più carpelli fusi che racchiudono l’ovulo o gli ovuli

ovulo

Piccolo corpo arrotondato o ovale che è attaccato al margine di un carpello e racchiuso in un ovario (nelle Angiosperme). Dopo la fecondazione l’ovulo matura trasformandosi nel seme

P
Pachicaule

Pianta avente il fusto ingrossato alla base.

Palea

Brattea (fogliolina modificata) più interna del fiore delle graminacee

Palizzata

Tessuto parenchimatico di tipo clorofilliano (nelle foglie contiene i 4/5 dei cloroplasti) formato da cellule compresse a forma allungata

Palmatifida

Foglia a forma palmata col margine inciso sino alla nervatura centrale per almeno 2/3

Palmatosetta

Foglia palmata i cui margini sono profondamente incisi in lobi fino alla nervatura centrale

Palminervia

È una foglia con nervature disposte a ventaglio con partenza da un unico punto (generalmente l'inserzione del picciolo)

Pannocchia lassa

Infiorescenza a forma di grappolo di fiori distanti l’uno dall’altro e/o con ramo (o peduncolo) che si piega facilmente

Pannocchia ramosa

Infiorescenza a forma di grappolo di fiori molto ramificato

Papilionaceo

Tipico di una struttura che somiglia ad una farfalla (es.: corolla del fiore delle Fabaceae e consimili)

Papilloso

Quando un organo è coperto da minuscole protuberanze (papille).

Pappo

Ciuffo di peli o anello di scaglie che nasce su un frutto

Parallelinervia

Si dice di una foglia a nervature parallele (disposizione longitudinale) le quali confluiscono all’apice della stessa

Paripennata

Foglia pennato-composta formata da un numero pari di segmenti laterali (senza lobo centrale)

Patente

Quando l’elemento considerato (peli, petali, peduncoli...) sporge dal fusto ad angolo retto

Pauciflora

Infiorescenza composta da pochi fiori

Pedicello

È il sostegno di un singolo fiore appartenente ad una infiorescenza; in questo caso si distingue così dal peduncolo che è relativo a tutta l'infiorescenza.

Peduncolato

Che ha un peduncolo evidente e separato

Peduncolo

Gambo che termina in un fiore

Peli stellati

Rosette di peli che formano dei piccoli cuscinetti che a volte possono formare densi tappeti

Peltata

Foglia il cui picciolo è attaccato alla superficie inferiore della lamina fogliare

Pennata

Foglia composta con le foglioline disposte in file su entrambi i lati della venatura centrale

Pennatifida

Si dice di una foglia con nervature pennate e il margine suddiviso in lobi fino a metà della lunghezza delle nervature stesse

Pennatopartita

Foglia a forma di penna con margini mediamente incisi (circa 1/3) in lobi

Pennatosetta

Foglia a forma di penna profondamente incisa fino alla nervatura centrale

Penninervia

Si dice di una foglia a nervatura pennata formata da un nervo centrale più grosso al quale confluiscono nervi laterali più sottili e copiosamente ramificati

Pentafillo

Che ha 5 elementi: foglia con 5 lobi; calice con 5 sepali; corolla penta-petala, ecc.

Pentamero

Si dice di un fiore a cinque petali e/o sepali

Perenne

Pianta che vive più di due stagioni riproduttive: alberi, arbusti e piante erbacee che hanno dei fusti sotterranei ben sviluppati

Perfetto

Dicesi di fiore che ha contemporaneamente stami e pistillo

Perfoliata

Lamina fogliare che circonda (ne è atraversata) completamente lo stelo

Perianzio

La struttura formata dal calice e della corolla nel loro insieme

Pericarpo

La parte esterna del frutto

Perigino

Si chiama così l'androceo quando gli stami sono inseriti direttamente sul calice.

Perigonio

È l’involucro completo del fiore formato dal calice e dalla corolla quando questi due elementi non sono distinguibili

Personata

È una corolla tubulosa, bilabiata che ricorda una faccia umanoide (es. Bocca di leone).

Persistente

Dicesi di struttura che vive oltre i termini normali, per es.foglie persistenti sono quelle che non cadono in autunno

Petalo

Parte dell’involucro più interno del perianzio, la corolla, che quando il fiore è impollinato dagli animali, non dal vento, è vistosamente colorato

Petaloideo

Si dice di un sepalo quando è colorato e quindi simula un petalo.

Pettinato

Che ha l’aspetto di un pettine

Picciolato

Che ha un picciolo

Picciolo

Parte relativamente stretta sotto la lamina fogliare comunemente chiamato peduncolo fogliare e che serve a sostenere la foglia

Pistilifero

Fiore aventi il pistillo ma non stami

Pistillo

Parte del fiore formata da carpelli liberi o fusi tra loro, situata nella parte centrale del fiore. In un Pistillo si distinguono tre parti: l’ovario, lo stilo e lo stimma

Placenta

È la parte dell'ovario, formata dai carpelli, contenente gli ovuli

Placentazione

È la disposizione della placenta nell'ovario (centrale – parietale)

Poliandria

Fiore caratterizzato da un numero molto grande di stami

Poligama

Pianta con un solo tipo di fiori (o maschili o femminili)

Polimorfica

Si dice di una specie quando presenta aspetti morfologici differenti in base alla zona, clima, altitudine, ecc.

Polispermatico

È un frutto contenente un numero molto alto di semi

Polline

Granuli che si formano nell’antera di uno stame e che alla fine producono il gamete maschile

Pollone

Fusto ipogeo, ad andamento orizzontale, che produce radici e in superficie ha squame al posto di foglie

Pronubo

Animale (insetto) che favorisce l’impollinazione di una pianta

Prostrato

Fusto o pianta a portamento strisciante

Pruina

Sostanza cerosa (quasi polverosa e facilmente asportabile) con funzione protettiva.

Pseudobulbo

Organo vegetale, derivato dall'ingrossamento di una parte del fusto, utilizzato dalla pianta per immagazzinare energia sotto forma di carboidrati e acqua.

Pubescente

Ricoperto di una peluria densa e sottile

R
Racemo

Un racemo semplice è un’inflorescenza in cui i fiori hanno un gambo distinto e sono nati uno sopra l’altro su un asse fiorifero principale i più vecchi dei quali si trovano vicino la base dell’infiorescenza stessa.

Rachide

È l'asse principale di un organo (nervatura centrale di una foglia; il fusto portante di una infiorescenza)

Resta

Prolungamento sottile (filiforme) posto all’apice si un sepalo o brattea

Resupinato

Quando un fiore ha una posizione invertita rispetto a quella originale (conformazione tipica delle orchidee)

Retuso

Si dice di un petalo (o altro) provvisto all'apice di una piccola incisura (incavatura del contorno)

Revoluto

Indica un organo ripiegato (generalmente verso il basso o l'esterno)

Ricettacolo

Parte superiore di un peduncolo fiorale su cui sono sistemati le varie parti del fiore

Ripariale

Si dice di quella zona eco-biologica d’interfaccia tra la terra e un corso d’acqua

Rizoma

Fusto trasformato con andamento orizzontale e sotterraneo

Roncinata

È una foglia pennatosetta con i lobi irregolari a forma di ronciglio (ferro rampino adunco)

Rosette

Insieme di foglie disposte alla base della pianta, appiattite sul terreno e disposte in cerchi ravvicinati

S
Sagittata

È una foglia quando ha una forma simile alla punta di una freccia

Sarmentosa

Si dice di una pianta a portamento prostrato o rampicante a rami con internodi sviluppati, munita di organi di sostegno

Scanalato

Contrassegnato da scanalature longitudinali

Scapo

Asse fiorifero. Fusto privo di foglie che parte direttamente dalla radice e porta uno o più fiori. Es: tarassaco, scilla

Scarioso

Organo (simile a foglia o brattea) che ha la consistenza di una squama membranacea

Sciafile

Piante che prediligono posizioni ombreggiate

Schizoendemismo

Diversificazione di una specie floreale verificatasi a causa di fenomeni geomorfologici

Schizocarpo

Frutto formato da un insieme di mericarpi che si separano a maturità

Semi-infero

Si dice di un ovario quando è posto in posizione intermedia rispetto all’inserzione del perianzio

Sepali

Foglia petaloidea costituente la parte più esterna del calice del fiore

Sepaloide

È un tepalo (o strutture simili) che ha la forma (o assolve alla funzione) di un sepalo.

Sericei

Peli setolosi

Sessile

Organo vegetale direttamente attaccato al ramo, privo di peduncolo (fiore, foglia)

Setoloso

Provvisto di lunghi peli rigidi

Siliquetta

Tipica forma del frutto delle brassicaeae (cruciferae) costituito da due parti che alla maturità si distaccano lasciando una membrana centrale su cui sono attaccati due serie di semi

Simpetala

Si dice di una corolla quando i petali sono fusi tra loro almeno alla base.

Sinantropa

Pianta che vive in preferenza vicino alle abitazioni umane

Sincarpico

Si dice di un pistillo (gineceo) formato da più carpelli saldati a formare un unico ovario

Spadice

Infiorescenza tipo spiga carnosa col diametro di grandi dimensioni

Spata

Grande brattea a carattere foglioso che avvolge e protegge la formazione di alcune infiorescenze delle monocotiledoni spadici

Spatolata

Si dice della forma di una foglia quando è stretta alla base e larga all'apice.

Spermatofita

Pianta che produce semi

Spicastro

È il nome dato all'infiorescenza caratteristica delle Lamiaceae e presenta dei fiori posti nei verticilli fogliari

Spirociclica

Si dice quando la disposizione-inserzione dei petali sul ricettacolo è in parte spiralata e in parte ciclica

Sporigeno

Tessuto di tipo anterifero (ad esempio nei petali) capace di generare il polline

Sporulazione

Atto di diffusione delle spore

Squama

Fa parte del capolino ed è una brattea esterna che protegge/circonda il fiore, insieme ad altre squame

Stame

Struttura riproduttiva maschile del fiore portante l'antera con il polline

Stigma

Parte superiore del pistillo, spesso espansa e vischiosa, su cui si deposita il polline

Stilo

Parte del pistillo intermedia tra l’ovario e lo stigma

Stipole

Piccole foglioline che si possono trovare alla base del picciolo

Stolone

È la parte basale del fusto che strisciando sul terreno può emettere radici

Stoma

Apertura situata sull’epidermide che consente gli scambi gassosi

Strofiolo

Parte carnosa del seme derivante dal peduncolo che collega l'ovulo all' ovario

Subacaule

Pianta con poche foglie cauline (lungo il fusto) e una rosetta di foglie basali

Subglabro

È un organo scarsamente o poco peloso

Succulento

Si dice di un organo della pianta (radice, fusto, foglia) che ha la capacità di immagazzinare liquidi nel proprio interno

Suffruticosa

Piccola pianta perenne, legnosa con rami erbacei fino alla base, alta al massimo mezzo metro

Supero

Si dice di un ovario quando è posto al di sopra dell’inserzione del perianzio (contrario di infero)

T
Tepali

Insieme dei sepali e petali non differenziati. Insieme costituiscono il perigonio

Tetrachenio

Frutto costituito da quattro acheni che si sviluppano dallo stesso fiore

Tetramero

Si dice di un fiore diviso in 4 parti

Tetraploide

In una pianta indica un nucleo contenente un numero doppio di cromosomi

Tomentoso

Ricoperto di peli con aspetto fioccoso, come di cotone (quasi feltroso)

Trigono

Organo (tipo fusto, picciolo, peduncolo o simili) prismatico a sezione triangolare

Tripennatosetta

Si dice di una foglia composta quando i singoli lobi sono suddivisi 3 volte

Tubo calicino

Tubo formato dai sepali congiunti

Tubo corollino

Tubo formato dalla porzione congiunta dei petali di una corolla gamopetala

Tubuloso

Fiore tipico delle Asteraceae a forma cilindrica allungata

U
Unghia

Parte basale dell'attacco di certi petali (vessillo) sul talamo o ricettacolo

Unifloro

Fusto provvisto di un solo fiore

Uninervie

Foglia ad una sola nervatura centrale

Unisessuale

Fiore in cui è presente solo una struttura riproduttiva, o la maschile o la femminile

V
Valva

una delle parti in cui si può suddividere un frutto deiscente maturo( capsula o follicolo)

Vena

(della foglia) rappresenta il tessuto di conduzione

Venatura

disposizione variabile delle vene in una foglia

Verticillo

un gruppo di strutture (foglie, sepali, petali, stami ecc.) con posizione determinata e disposizione circolare intorno ad un asse

Vessillo

È il petalo più grande, molto colorato e vistoso in testa alla corolla delle Fabaceae (Leguminose o Papilionacee)

Vicarianti

Due specie sono ”vicarianti” quando abitano aree che fra di loro si escludono e quindi una sostituisce l'altra

Viviparia

Disposizione di alcune gemme (che assumono la forma di bulbilli) per riprodurre agamicamente la pianta generatrice.

W

X
Xantofilla

pigmento giallo, carotenoide, presente nei vegetali

Xenofita

Pianta esotiche introdotta in una data zona o volontariamente dall'uomo o in modo spontaneo

Xenogamia

impollinazione mediante polline della stessa specie ma prodotto da pianta diversa da quella che porta l’ovulo

Xerofite

Piante adattate a vivere in luoghi secchi e che sono organizzate a resistere alla siccità

Xilofago

invertebrato che scava gallerie nel legno

Y

Z
Zigomorfo

Fiore irregolare che presenta un solo piano di simmetria (simmetria bilaterale)

Zoocoria

Dispersione dei semi tramite animali

------------------------------------------------------------------------------
Retrieved on Mon, 05 Oct 2009 13:52:03 from:
  http://it.wikipedia.org/wiki/Glossario_botanico
Licensed under CC-BY-SA, see http://creativecommons.org/licenses/by-sa/3.0/