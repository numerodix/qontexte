Le guerre boere o guerre anglo-boere furono due conflitti che ebbero luogo in Sudafrica a cavallo fra il XIX e il XX secolo, e contrapposero gli inglesi e i coloni sudafricani di origine olandese, detti boeri. La prima guerra boera ebbe luogo dal 1880 al 1881, la seconda dall'11 ottobre 1899 al 1902. I due conflitti portarono alla supremazia britannica in Sudafrica e posero fine alle repubbliche boere (la Repubblica del Transvaal e lo Stato Libero d'Orange), inglobate nella Colonia del Capo britannica.

Prima guerra boera
Il primo scontro venne fatto precipitare da Sir Theophilus Shepstone che annesse il Transvaal (la Repubblica Sud Africana) per i britannici nel 1877, dopo la Guerra Zulu. I Boeri protestarono e nel 1880 si ribellarono. I Boeri erano vestiti in abiti color kaki, mentre le uniformi britanniche erano di un rosso brillante, in netto contrasto con il paesaggio sudafricano, il che permise ai Boeri di bersagliare facilmente gli avversari da grande distanza. Dopo che una forza britannica comandata da George Pomeroy-Collery venne pesantemente sconfitta nella Battaglia di Majuba Hill, nel febbraio 1881, il governo britannico di Gladstone diede ai Boeri l'autogoverno nel Transvaal, sotto la teorica supervisione britannica.

Seconda guerra boera

Ma ci fu una continua pressione sui Boeri, in seguito alla scoperta dell'oro nel Transvaal nel 1885 nel crinale di Witwatersrand. Ci fu una corsa all'oro di coloni non Boeri, detti uitlanders. I nuovi coloni venivano scarsamente considerati dai Boeri e in cambio ci furono pressioni per rimuovere il loro governo. Nel 1896 Cecil Rhodes sponsorizzò un inefficace colpo di stato, l'incursione di Jameson e il fallimento di ottenere migliori diritti per i britannici venne usato come scusa per giustificare un ammasso di forze militari nella zona del Capo. C'era un'altra ragione per l'intenzione britannica di prendere il controllo della Repubblica Boera: all'epoca ci fu un tentativo della Repubblica del Transvaal di legarsi all'Africa Sud-occidentale Tedesca, una possibilità che i britannici, che tenevano d'occhio il sopraggiungente scontro con l'Impero tedesco, decisero di contrastare.

I Boeri, guidati dal presidente Paul Kruger (che convinse anche il presidente del Libero stato d'Orange Steyn), colpirono per primi, attaccando nella Colonia del Capo e nel Natal tra l'ottobre 1899 e il gennaio 1900. I Boeri furono in grado di assediare con successo le guarnigioni britanniche nelle città di Ladysmith, Mafeking (difesa dalle truppe comandate da Robert Baden-Powell) e Kimberley e inflissero ai britannici tre diverse sconfitte nel giro di una settimana, dal 10 al 15 dicembre 1899. Non fu fino all'arrivo dei rinforzi, il 14 febbraio 1900, che le truppe britanniche comandate da Lord Roberts poterono lanciare una controffensiva per soccorrere le guarnigioni (la liberazione di Mafeking il 18 maggio 1900, provocò violente celebrazioni in Inghilterra) e permettere ai britannici di prendere Bloemfontein il 13 marzo e la capitale Boera, Pretoria, il 5 giugno. Le unità Boere si diedero alla guerriglia per altri due anni, mentre i britannici, ora sotto il comando di Lord Kitchener, risposero costruendo fortini, distruggendo fattorie e confiscando il cibo per evitare che cadesse in mano ai Boeri e ponendo i civili Boeri in campi di concentramento.

Gli ultimi Boeri si arresero nel maggio del 1902, e la guerra finì con il trattato di Vereeniging, stipulato nello stesso mese. 22.000 soldati britannici morirono, così come 25.000 civili Boeri. Il trattato pose fine all'esistenza del Transvaal e dello Stato Libero di Orange come Repubbliche Boere, rendendole parte dell'interno dell'Impero Britannico. Ma ai Boeri vennero dati 3 milioni di sterline come risarcimento e venne loro promesso l'autogoverno (l'Unione del Sud Africa venne stabilita nel 1910).

I Boeri chiamano le due guerre come Guerre di liberazione.

Descrizione dettagliata
Le forze coloniali continuarono a diffondere la loro sfera d'influenza attraverso il Sud Africa all'inizio del XX secolo. Che fosse britannica o Boera, la gente cercava nuove opportunità nella Colonia del Capo, nel Transvaal, e nello Stato Libero di Orange. Similarmente all'Europa dei secoli precedenti, le tensioni divamparono quando gente di diversi gruppi etnici si trovò in competizione per la stessa terra e le stesse risorse. Come è spesso il caso in queste situazioni, le parti in gioco si rivolsero alla guerra. La guerra boera fu una battaglia tra l'esercito dell'Impero Britannico e gli Afrikaners del Transvaal e dello Stato Libero di Orange, ma coinvolse civili di ambo le parti nell'assedio delle città britanniche di confine e con i campi di concentramento britannici.
La tentazione delle ricchezze aveva portato a molti conflitti nel mondo, e questo rimase vero nel sud dell'Africa. Secondo tutte le grandi idee dell'idealismo britannico e dei suoi principi morali, la guerra boera può far risalire le sue origini al desiderio umano di arricchirsi. Nel 1887, i cercatori scoprirono l'oro a Witwatersrand, un crinale che corre per 100 km, da est a ovest, 50 km a sud di Pretoria. Questa scoperta rappresentò il più grande campo minerario d'oro del mondo, un fatto vero ancor oggi. Per tutti i potenziali benefici di tale scoperta, il Presidente del Transvaal, Paul Kruger, mostrò un incredibile preveggenza quando proferì la frase: "Invece di gioire fareste meglio a piangere, perché quest'oro porterà la nostra nazione ad essere inzuppata nel sangue";

Con la scoperta dell'oro nel Transvaal, migliaia di coloni britannici si riversarono oltre il confine della Colonia del Capo, nella speranza di diventare ricchi. La città di Johannesburg sorse quasi dal giorno alla notte, quando gli uitlanders, come venivano chiamati, si insediarono vicino alle miniere. Ad ogni modo, l'influsso britannico nel Transvaal fece diventare nervosi gli Afrikaners che si risentivano della presenza britannica nella loro nazione. Perciò, negarono ai britannici il diritto di voto e li tassarono pesantemente.

Le restrizioni poste sui cittadini britannici aumentarono le probabilità di una guerra, ma un grosso fattore che non può essere sottovalutato è il desiderio di guerra da parte di importanti esponenti britannici. Essi agirono in modo pensato per infiammare la tensione e causare l'inizio dei combattimenti. Il governatore della Colonia del Capo, Alfred Milner, fu uno di questi, se non il principale ispiratore della crisi. Egli credeva che i britannici fossero governatori naturali e che la sovranità britannica fosse la migliore, e allo stesso tempo riteneva che fosse in qualche modo moralmente sbagliato che gli inglesi venissero governati da altri. Si può vedere facilmente come Milner non avesse desiderio per una soluzione pacifica ai problemi in Sudafrica. Il ministro delle Colonie del governo britannico, Joseph Chamberlain, aveva anch'esso dei progetti di guerra, anche se non quasi adamantini come quelli di Milner. Egli, comunque, fu colui che redasse l'ultimatum che domandava la piena parità per i britannici che vivevano nel Transvaal.

Cionondimeno, il colpo finale che provocò la guerra arrivò dal Presidente Kruger. Egli emanò un suo ultimatum prima di ricevere quello di Chamberlain. In esso, egli domandava la rimozione di tutte le truppe britanniche dal confine del Transvaal nel giro di 48 ore, con la guerra aperta come unica alternativa.

La guerra venne dichiarata ufficialmente il 12 ottobre 1899, e venne seguita alcuni iniziali successi militari degli Afrikaner contro le truppe britanniche e coloniali, totalmente impreparate. Il comandante britannico appena sostituito, generale Butler, era un fautore di rapporti amichevoli con i Boeri, e non aveva apprestato nessun tipo di strategia, né offensiva, né difensiva. Il comandante designato, generale sir Redvers Buller, che sbarcò in Sudafrica il 1º novembre, aveva già prima della sua partenza ammonito i comandanti sul campo a non schierare le difese, soprattutto nella regione del Natal, in posizione troppo avanzata. I Boeri invasero il Natal e la Colonia del Capo, assediando le città di Ladysmith, Mafeking, e Kimberly(in quest'ultima città si precipitò Rhodes, allarmato per il suo traffico di diamanti). A Ladysmith in particolare vennero intrappolate le truppe del generale sir George White (circa 12.000 uomini), che agì in maniera sconsiderata e dopo alcuni successi iniziali (con gravi perdite) mise in pericolo l'intero Natal. Questo afflisse sia i civili che i soldati, mentre lottavano per la sopravvivenza circondati dalle forze Boere per mesi.

La metà di dicembre si rivelò difficile per l'esercito britannico. In un periodo conosciuto come la Settimana nera, i britannici soffrirono una serie di sconfitte devastanti a Magersfontein, Stormberg, e Colenso. A Magersfontein, il comandante Boero, Koos de la Rey, concepì un piano per scavare trincee in un posto inusuale, sia per ingannare gli inglesi che per dare ai suoi un più ampio fronte di fuoco. Il suo piano funzionò alla perfezione, riuscendo a sconfiggere decisamente i britannici. Questa sconfitta non solo risultò nella perdita di quasi 1.000 soldati britannici, ma spinse le loro forze abbastanza lontano da proibirgli di andare in soccorso di Kimberly e Mafeking. Sconfitte simili a Stormberg e Colenso conclusero la Settimana nera.

Per quanto grave il danno subito nella settimana nera, i successi britannici arrivarono presto. Questi iniziarono con l'alleviare l'assedio di Ladysmith, Mafeking, e Kimberly e con l'attaccare le capitali del Transvaal e dello Stato Libero di Orange. I britannici furono in grado di costringere alla resa il Generale Piet Cronje e 4.000 dei suoi uomini, indebolendo ulteriormente le forze combattenti Boere. Grazie a questa vittoria, i britannici entrarono e catturarono Bloemfontein, la capitale dello Stato Libero di Orange. La capitale del Transvaal non era molto lontana. Kruger abbandonò Pretoria nel giugno del 1900, scappando dalla città. Molti britannici credettero che la guerra fosse finita con la cattura delle due città capitali. Ad ogni modo, i Boeri si incontrarono nella nuova capitale, Kroonstad, e fecero piani per il futuro. Si accordarono per imbarcarsi in una forma di guerriglia che colpisse le linee di rifornimento e comunicazione dell'esercito britannico. In questo modo iniziò lo stadio finale della guerra.

I guerriglieri Boeri iniziarono ad attaccare le ferrovie e le linee telegrafiche dell'esercito britannico. Le loro nuove tattiche cambiarono la strategia della guerra e resero i tipici grandi gruppi di soldati britannici non necessari e inefficaci. Il nuovo comandante dell'esercito britannico, Horatio Kitchener, escogitò un nuovo insieme di tattiche per avere a che fare con la guerriglia. Egli fece costruire un insieme di fortini, piccoli edifici in pietra circondati da filo spinato. La sua idea era che si potesse usare un vasto sistema di tali fortini allo scopo di raggruppare la guerriglia in aree limitate dove poteva essere sconfitta.

Con il passare del tempo il piano di Kitchener fu efficace nel limitare i movimenti della guerriglia, ma la guerra non era ancora giunta al termine. Per ottenere il suo scopo, egli implementò una seconda parte del piano. Distrusse le fattorie che rifornivano i soldati Boeri e portarono donne e bambini in campi di concentramento. Questa nuova tattica presto spezzò il morale e le linee di rifornimento dei combattenti Boeri, costringendoli infine ad arrendersi con il Trattato di Vereeniging nel maggio del 1902. Nel trattato il Regno Unito accordò di pagare 3 milioni di sterline per aiutare la ricostruzione delle due colonie Afrikaner. Inoltre, il Transvaal e lo Stato Libero di Orange avrebbero perso la loro indipendenza dal Regno Unito.

La guerra comunque non coinvolse solo militari e diplomatici. I civili delle colonie britanniche e degli stati Afrikaner sperimentarono grandi privazioni. La vita sotto assedio chiese la sua parte di morti sia tra i soldati difensori che tra i civili nelle città di Mafeking, Ladysmith, e Kimberly. Come è tipico di ogni assedio, le scorte di cibo iniziarono a scarseggiare dopo poche settimane. A Mafeking, Sol Plaatje scrisse, "Per la prima volta ho visto carne di cavallo trattata come se fosse cibo per le persone". Le città sotto assedio ebbero anche a che fare con il costante bombardamento dell'artiglieria, che rendeva pericolose le strade. Verso la fine dell'assedio di Kimberly, ci si aspettava che i Boeri avrebbero intensificato il loro bombardamento, così venne emanato un avviso che incoraggiava la gente a scendere nelle miniere per cercare protezione. La città venne presa dal panico, e la gente fluiva costantemente nei pozzi delle miniere, per periodi di 12 ore. Il fatto che i bombardamenti non arrivarono mai non diminuì lo spettro della paura che aleggiava sui civili.

Ancor peggio degli assedi furono i campi di concentramento, che erano parte delle dure tattiche di Kitchener per far finire la guerra. I campi cominciarono quando i britannici realizzarono che donne e bambini non potevano prendersi cura di loro e trovarsi nel mezzo dei combattimenti. Inoltre, i campi erano un posto sicuro per i Boeri che non erano interessati a combattere nella guerra. Comunque, per il momento in cui Kitchener assunse il comando, egli cambiò la natura dei campi che ora detenevano qualsiasi persona vivesse in aree controllate dalla guerriglia. Il suo piano era quello di distruggere tutto il supporto dei combattenti Boeri restanti. La tragedia dei campi di concentramento può essere descritta con il conto che chiese alle persone che vi erano detenute. Nei campi morirono più bambini che la somma dei soldati caduti da ambo le parti. Fino a 28.000 donne e bambini morirono nel 1901. Fu qualcosa che avrebbe macchiato la reputazione di Kitchener negli anni a venire, ma deve essere vista nel contesto dei 16.000 soldati britannici morti per le malattie e del generale fallimento dell'apparato medico militare britannico dell'epoca.

Per il dicembre 1901, a molti degli internati nei campi fu concesso di andarsene, e molti degli uomini si unirono a due nuovi reggimenti che combatterono a fianco dei britannici, i Transvaal National Scouts e gli Orange River Volunteers, allo scopo di porre termine alla guerra. Non è difficile vedere come tutto ciò portò alla resa Boera di Vereeniging.

La frase del Presidente Kruger riguardante la scoperta dell'oro a Witwatersrand si rivelò corretta. La sua nazione era in effetti intrisa nel sangue, dei soldati e dei bambini. Le ricchezze dell'oro attirarono gli uomini che lo volevano estrarre, e la loro presenza in una terra straniera portò alla guerra. La guerra boera cambiò per sempre il panorama politico del Sudafrica. I britannici ottennero il controllo delle più grandi miniere d'oro del mondo, e un senso di risentimento crebbe nei cuori e nelle menti degli Afrikaners. Persone da ambo le parti piansero la perdita di figli, figlie, mariti e mogli, in quanto nessuno fu immune dalle atrocità della guerra. Anche se le parti coinvolte non combatterono direttamente per le miniere d'oro, la corsa alle ricchezze fece precipitare le cause della guerra.

Altri progetti

Collegamenti esterni
* Museo di guerra delle Repubbliche Boere. Museo della guerra boera

------------------------------------------------------------------------------
Retrieved on Sun, 04 Oct 2009 21:13:10 from:
  http://it.wikipedia.org/wiki/Guerre_boere
Licensed under CC-BY-SA, see http://creativecommons.org/licenses/by-sa/3.0/