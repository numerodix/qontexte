Il poliziottesco, conosciuto anche come poliziesco all'italiana, è stato un genere cinematografico italiano in voga fra gli anni settanta e i primi ottanta del Novecento, la cui tematica è basata su indagini poliziesche che prendono sovente spunto da fatti di cronaca nera dell'epoca, sviluppandoli in chiave enfatica, demagogica o comica.

La differenza stilistica tra il poliziottesco e il genere poliziesco/noir è da individuare nella predilezione per l'azione e la violenza, entrambe piuttosto spiccate ed esplicite; inoltre il titolo è quasi sempre riferito all'impressione che si tratti più un film che narra di poliziotti e della loro aura di vendicatori, piuttosto che su film imperniati su indagini e con un finale rassicurante in cui la legge vince sulla delinquenza; scelta, quest'ultima, diffusa nei film a carattere poliziesco dell'epoca, anche se con alcune eccezioni.

Il poliziottesco è quindi un sottogenere di commistione tra molti generi "adulti": il noir e l'horror, spesso con un notevole apporto splatter (genere in auge in Italia già alla fine degli anni sessanta, mutuato da autori quali Mario Bava), e una metamorfosi dello spaghetti-western, dal quale provengono registi e attori. Quest'ultima si evince principalmente dalla visione da Far West, appunto, della realtà metropolitana; la città è infatti il luogo principe nel quale vengono ambientati questi film.

Inoltre il poliziottesco ha molti debiti col cosiddetto cinema di impegno civile italiano, portato alla ribalta da autori quali Damiano Damiani ed Elio Petri.

Nel corso del suo sviluppo, il filone poliziottesco si è contaminato con diversi generi popolari; in particolare non tardarono le "auto-parodie", creando così un filone comico/grottesco tra i più famosi ed amati dal pubblico italiano: il cinema che oggi, generalmente, e molto vagamente, si definisce "trash" è simboleggiato dal personaggio di Er Monnezza interpretato da Tomas Milian, anch'egli tra gli attori che recitarono nei primi progetti poliziotteschi drammatici, cosa che richiese una metamorfosi del personaggio stesso da delinquente (dall'animo buono) a commissario coatto.

Origini
La genesi del poliziottesco è legata, principalmente, ad uno dei generi di maggior diffusione nel mondo cinematografico, cioè il poliziesco; il punto di partenza di questo percorso è dato, probabilmente, da un piccolo film di Carlo Lizzani del 1968: Banditi a Milano, con Tomas Milian nella parte del primo commissario violento e intransigente, ma il genere inizia con La polizia ringrazia, di Steno, ed è codificato definitivamente con La polizia incrimina, la legge assolve di Enzo G. Castellari. Il genere raggiunge il suo apice con la figura del Commissario Betti, interpretato dal compianto Maurizio Merli.

Caratteristiche
La maggior parte di questi film sono politicamente intrisi di un notevole grado di qualunquismo, anche se non mancano caratterizzazioni di Destra e di Sinistra. I protagonisti sono quasi sempre antieroi, scorretti e spesso razzisti, ma con un fondo di genuina generosità e innegabile dedizione al corpo; poliziotti anarcoidi, più col senso dell'onore che della legge, spesso sullo stesso livello di delinquenti (e terroristi) che insanguinavano le strade d'Italia negli "Anni di piombo"; affatto moralisti, questi agenti, distinguono tra chi ruba per vivere e chi vuole creare danno agli altri, e arrivano a tollerare i primi. Il poliziottesco parlava dei tempi bui che si vivevano in Italia a quei tempi, e le sue tematiche sono ancora oggi attuali. I registi che si sono distinti in questo genere sono soprattutto Fernando Di Leo, Enzo G. Castellari, Umberto Lenzi e Stelvio Massi.

Il poliziottesco comico
Da questi film nasce un filone di cinema comico, genericamente chiamato trash, cinema-spazzatura, nel quale spiccano due personaggi legati a due serie distinte: il delinquente dall'animo buono Sergio Marazzi (Er Monnezza) e il colorito poliziotto Nicola Giraldi (Nico Er Pirata); i personaggi, interpretati da Tomas Milian, sono connotati da una forte carica romanesca. Si annovera in questo filone comico una vena napoletana con il commissario Rizzo ("Piedone"), interpretato da Bud Spencer, al limite della sceneggiata napoletana e l'action-movie. Esiste anche un filone basato sulla figura della sexy-poliziotta (con protagonista Edwige Fenech), ma questo genere di film è stato annoverato nel filone della Commedia erotica all'italiana.

La critica
La critica italiana dell'epoca non ha mai amato il poliziottesco. Accusati di fascismo, qualunquismo e giustizialismo questi film erano liquidati in poche righe e accusati di proporre sempre la stessa storia. Solo pochi anni fa, grazie a riviste di genere come Nocturno e Cine 70, il genere è stato rivalutato, anche grazie al regista Quentin Tarantino, che ha più volte dichiarato il suo apprezzamento per questi film e questi registi.
Dal 2006 un'Alfa Romeo 2000 del 1974, denominata Cortomobile, rende omaggio al genere proiettando cortometraggi al suo interno in giro per l'Italia.

Filmografia degli antenati dei poliziotteschi
In ordine cronologico-alfabetico (elenco non esaustivo)
*La città si difende (1951) di Pietro Germi - con Gina Lollobrigida, Renato Baldini, Amedeo Trilli, Emma Baron, Paul Müller
*Un maledetto imbroglio (1960) di Pietro Germi - con Pietro Germi, Claudio Gora, Eleonora Rossi Drago, Claudia Cardinale
*Armi contro la legge (Armas contra la ley) (1961) di Ricardo Blasco - con Mara Berni, Maria Luisa Merlo, Moira Orfei, Renato Baldini
*Caccia all'uomo (1961) di Riccardo Freda - con Eleonora Rossi Drago, Yvonne Furneaux, Umberto Orsini, Andrea Checchi
*Fango sulla metropoli - Criminali della metropoli (1965) di Henry Wilson - con Dorian Gray, Marco Vassini, Tony Kendall
*Colpo doppio del camaleonte d'oro (1967) di George Finley (Giorgio Stegani) - con Mark Damon, Magda Konopka, Luisa Baratto, Luciano Pigozzi
*Omicidio per appuntamento (1967) di Mino Guerrini - con Giorgio Ardisson, Ella Karin, Günther Stoll, Hans von Borsody
*Ray Master, l'inafferrabile (1967) di Vittorio Sala - con Felix Marten, Liana Orfei, Gastone Moschin, Alan Collins
*Banditi a Milano (1968) di Carlo Lizzani - con Gian Maria Volonté, Don Backy, Tomas Milian, Ray Lovelock
*La legge dei gangsters (1968) di Siro Marcellini - con Klaus Kinski, Franco Citti, Hélène Chanel, Maurice Poli, Nello Pazzafini
*Gangster '70 (1968) di Mino Guerrini - con Joseph Cotten, Giulio Brogi, Giampiero Albertini, Franca Polesello
*Scacco alla mafia (1968) di Warren Kiefer (Lorenzo Sabatini) - con Pier Paolo Capponi, Maria Pia Conte, Micaela Pignatelli, Victor Spinetti
*Tutto sul rosso (1968) di Aldo Florio - con Brett Halsey, Barbara Zimmermann, Piero Lulli, José Greci, Franco Ressel, Gianni Solaro, Vladimiro Bacci, Ivan Scratuglia, Antonio Nalis
*Un corpo caldo per l'inferno (1968) di Franco Montemurro - con Aldo Bufi Landi, Jean Valmont, Krista Nell, George Patton, Tor Altmayer
*La morte risale a ieri sera (1970) di Duccio Tessari - con Raf Vallone, Frank Wolff, Gigi Rizzi, Beryl Cunningham
*Un detective (1970) di Romolo Guerrieri - con Franco Nero, Florinda Bolkan, Adolfo Celi, Delia Boccardo, Renzo Palmer
*Concerto per pistola solista (1971) di Michele Lupo - con Anna Moffo, Eveline Stewart, Gastone Moschin, Giacomo Rossi Stuart
*Confessione di un commissario di polizia al procuratore della Repubblica (1971) di Damiano Damiani - con Franco Nero, Martin Balsam, Marilù Tolo, Claudio Gora
*L'uomo dagli occhi di ghiaccio (1971) di Alberto De Martino - con Antonio Sabàto, Barbara Bouchet, Faith Domergue, Victor Buono

Filmografia poliziottesca

*7 cadaveri per Scotland Yard (1972) di José Luis Madrid - con Paul Naschy, Patricia Loran, Renzo Marignano, Orchidea De Santis, Andrés Resino.
*Abuso di potere (1972) di Camillo Bazzoni - con Frederick Stafford, Umberto Orsini, Claudio Gora, Franco Fabrizi
*I familiari delle vittime non saranno avvertiti (1972) di Alberto De Martino - con Antonio Sabàto, Telly Savalas, Paola Tedesco, Guido Lollobrigida
*Milano calibro 9 (1972) di Fernando Di Leo - con Gastone Moschin, Barbara Bouchet, Mario Adorf, Frank Wolff
*La polizia ringrazia (1972) di Steno - con Enrico Maria Salerno, Mariangela Melato, Mario Adorf
*La mala ordina (1972) di Fernando Di Leo - con Mario Adorf, Henry Silva
*Il boss (1973) di Fernando Di Leo - con Henry Silva, Richard Conte, Gianni Garko, Vittorio Caprioli
*Milano trema: la polizia vuole giustizia (1973) di Sergio Martino - con Luc Merenda, Richard Conte, Silvano Tranquilli, Carlo Alighiero
*No, il caso è felicemente risolto (1973)di Vittorio Salerno - con Riccardo Cucciolla, Enzo Cerusico, Martine Brochard ed Enrico Maria Salerno
*L'onorata famiglia - Uccidere è cosa nostra (1973) di Tonino Ricci - con Raymond Pellegrin, Richard Conte, Edmund Purdom

*La polizia è al servizio del cittadino? (1973) di Romolo Guerrieri - con Enrico Maria Salerno, Daniel Gellin
*La polizia incrimina, la legge assolve (1973) di Enzo G. Castellari - con Franco Nero, Fernando Rey, Delia Boccardo, Silvano Tranquilli, James Whitemore
*Revolver (1973) di Sergio Sollima - con Oliver Reed, Fabio Testi, Paola Pitagora, Agostina Belli, Frédéric de Pasquale
*Si può essere più bastardi dell'ispettore Cliff? (1973) di Massimo Dallamano - con Ivan Rassimov, Stephanie Beacham, Patricia Hayes, Verna Harvey
*Milano rovente (1973) di Umberto Lenzi - con 	Antonio Sabato, Philippe Leroy, Antonio Casagrande, Carla Romanelli, Alessandro Sperli, Franco Fantasia, Tano Cimarosa, Marisa Mell, Piero Corbetta
*Il cittadino si ribella (1974) di Enzo G. Castellari - con Franco Nero, Giancarlo Prete, Barbara Bach, Renzo Palmer, Steffen Zacharias, Mickey Knox
*Milano odia: la polizia non può sparare (1974) di Umberto Lenzi - con Tomas Milian, Henry Silva, Ray Lovelock, Gino Santercole, Laura Belli
*La polizia chiede aiuto (1974) di Massimo Dallamano - con Giovanna Ralli, Claudio Cassinelli, Mario Adorf, Franco Fabrizi
*La polizia indaga: siamo tutti sospettati (Les suspects) (1974) di Michel Wyn - con Mimsy Farmer, Michel Lonsdale, Bruno Cremer, Jacques Fabbri
*Squadra volante (1974) di Stelvio Massi - con Tomas Milian, Gastone Moschin, Ray Lovelock, Mario Carotenuto

*Un uomo, una città (1974) di Romolo Guerrieri - con Enrico Maria Salerno, Luciano Salce, Tino Scotti
*Uomini duri (1974) di Duccio Tessari - con Lino Ventura, Isaac Hayes, Fred Williamson, Vittorio Sanipoli, Paula Kelly, William Berger, Lorella De Luca, Luciano Salce
*...a tutte le auto della polizia (1975) di Mario Caiano - con Antonio Sabàto, Luciana Paluzzi, Gabriele Ferzetti, Enrico Maria Salerno
*La polizia accusa: il Servizio Segreto uccide (1975) di Sergio Martino - con Luc Merenda, Tomas Milian, Mel Ferrer, Delia Boccardo
*La città sconvolta: caccia spietata ai rapitori (1975) di Fernando Di Leo - con Luc Merenda, James Mason, Irina Maleeva, Marino Masé
*Fango Bollente, (1975), regia di Vittorio Salerno - con Joe Dalessandro, Gianfranco De Grassi, Guido De Carli, Carmen Scarpitta, Martine Brochard, Enrico Maria Salerno.
*Mark il poliziotto (1975) di Stelvio Massi - con Franco Gasparri, Lee J. Cobb, Sara Sperati
*Mark il poliziotto spara per primo (1975) di Stelvio Massi - con Franco Gasparri, Lee J. Cobb, Ely Galleani, Nino Benvenuti, Massimo Girotti
*La polizia interviene: ordine di uccidere! (1975) di Giuseppe Rosati - con Leonard Mann, James Mason, Enrico Maria Salerno, Antonella Murgia, Janet Agren
*Roma violenta (1975) di Franco Martinelli - con Maurizio Merli, Richard Conte, Silvano Tranquilli, Ray Lovelock, John Steiner
*Vai gorilla (1975) di Tonino Valerii - con Fabio Testi, Renzo Palmer, Claudia Marsani, Al Lettieri
*Morte sospetta di una minorenne (1975) di Sergio Martino - con Jenny Tamburi, Claudio Cassinelli
*Italia a mano armata (1976) di Marino Girolami - con Maurizio Merli, Raymond Pellegrin, John Saxon, Mirella D'Angelo
*La legge violenta della squadra anticrimine (1976) di Stelvio Massi - con John Saxon, Lee J. Cobb, Renzo Palmer, Rosanna Fratello
*Mark colpisce ancora (1976) di Stelvio Massi - con Franco Gasparri, John Saxon, Marcella Michelangeli

*Milano violenta (1976) di Mario Caiano - con Claudio Cassinelli, Silvia Dionisio, Elio Zamuto, Vittorio Mezzogiorno
*Napoli violenta (1976) di Umberto Lenzi - con Maurizio Merli, John Saxon, Barry Sullivan, Elio Zamuto
*Poliziotti violenti (1976) di Michele Massimo Tarantini - con Henry Silva, Antonio Sabàto, Silvia Dionisio, Ettore Manni
*Quelli della calibro 38 (1976) di Massimo Dallamano - con Marcel Bozzufi, Carole André, Ivan Rassimov, Riccardo Salvino
*Roma a mano armata (1976) di Umberto Lenzi - con Maurizio Merli, Tomas Milian, Giampiero Albertini, Ivan Rassimov, Arthur Kennedy
* (1976) di Franco Martinelli - con Marcel Bozzuffi, Enio Girolami, Jean Favre, Roberta Paladini
*Napoli spara! (1976) di Mario Caiano - con Henry Silva, Leonard Mann, Jeff Blynn, Evelyne Stewart, Massimo Deda
*Il trucido e lo sbirro (1976) di Umberto Lenzi - con Tomas Milian, Claudio Cassinelli, Nicoletta Machiavelli, Henry Silva, Robert Hundar
*Il cinico, l'infame, il violento (1977) di Umberto Lenzi - con Maurizio Merli, John Saxon, Tomas Milian, Renzo Palmer, Gabriella Lepore

*La belva col mitra (1977) di Sergio Grieco - con Helmut Berger, Richard Harrison, Marisa Mell
*La banda del gobbo (1977) di Umberto Lenzi - con Tomas Milian, Pino Colizzi, Isa Danieli, Guido Leontini
*La banda del trucido (1977) di Stelvio Massi - con Luc Merenda, Tomas Milian, Elio Zamuto, Franco Citti, Katia Christine
*La malavita attacca... la polizia risponde! (1977) di Mario Caiano - con Leonard Mann, John Steiner, Maria Rosaria Omaggio, Ettore Manni
*Napoli si ribella (1977) di Michele Massimo Tarantini - con Luc Merenda, Enzo Cannavale, Adolfo Lastretti, Claudio Gora, Marianne Comtel
*La polizia è sconfitta (1977) di Domenico Paolella - con Marcel Bozzuffi, Riccardo Salvino, Claudia Giannotti, Vittorio Mezzogiorno
*Poliziotto sprint (1977) di Stelvio Massi - con Maurizio Merli, Giancarlo Infanti, Lilli Carati, Orazio Orland
*Torino violenta (1977) di Carlo Ausino - con George Hilton, Emanuel Cannarsa, Giuseppe Alotta, Annarita Grapputo, Franco Nebbia, Laura Ferraro
*Il commissario di ferro (1978) di Stelvio Massi - con Maurizio Merli, Janet Agren, Ettore Manni, Cristea Avram, Massimo Mirani
*Un poliziotto scomodo (1978) di Stelvio Massi - con Maurizio Merli, Olga Karlatos, Massimo Serato
*Bersaglio altezza uomo (1979) di Guido Zurli - con Luc Merenda, Gabriella Giorgelli, Paola Senatore, Pamela Villoresi
*I contrabbandieri di Santa Lucia (1979) di Alfonso Brescia - con Mario Merola, Antonio Sabàto, Gianni Garko

*Da Corleone a Brooklyn (1979) di Umberto Lenzi - con Maurizio Merli, Mario Merola, Laura Betti, Van Johnson
*I guappi non si toccano (1979) di Mario Bianchi - con Gabriele Tinti, Paola Senatore, Richard Harrison, Pino Mauro
*Napoli... la camorra sfida e la città risponde (1979) di Alfonso Brescia - con Mario Merola, Antonio Sabàto, Jeff Blynn, Walter Ricciardi, Liana Trouche
*Sbirro, la tua legge è lenta... la mia no! (1979) di Stelvio Massi - con Maurizio Merli, Mario Merola, Carmen Scarpitta, Francisco Rabal, Nando Marineo
*L'avvertimento (1980) di Damiano Damiani - con Giuliano Gemma, Martin Balsam, Laura Trotter, Giancarlo Zanetti
*Il giorno del Cobra (1980)di Enzo G. Castellari - con Franco Nero, Sybil Danning, Mario Maranzana, Mickey Knox
*La tua vita per mio figlio (1980) di Alfonso Brescia - con Mario Merola, Antonio Sabàto, Maria Fiore, Rick Battaglia, Ugo Bologna
*Copkiller - L'assassino dei poliziotti (1983) di Roberto Faenza - con Harvey Keitel, John Lydon, Nicole Garcia, Leonard Mann, Sylvia Sydney

Filmografia poliziotteschi comici
*Piedone lo sbirro (1974) di Steno - con Bud Spencer, Adalberto Maria Merli, Enzo Cannavale
*Piedone a Hong Kong (1975) di Steno - con Bud Spencer, Al Lettieri, Enzo Cannavale, Renato Scarpa
*Squadra antifurto (1976) di Bruno Corbucci - con Tomas Milian, Robert Webber, Lilli Carati, Giuseppe Pambieri, Toni Ucci
*Squadra antiscippo (1976) di Bruno Corbucci - con Tomas Milian, Jack Palance, Maria Rosaria Omaggio
*I due superpiedi quasi piatti (1977) di E. B. Clucher (Enzo Barboni) - con Terence Hill, Bud Spencer, Laura Gemser, David Huddleston
*Squadra antitruffa (1977) di Bruno Corbucci - con Tomas Milian, David Hemmings, Anna Cardini, Leo Gullotta, Alberto Farnese, Bombolo
*Piedone l'africano (1978) di Steno - con Bud Spencer, Enzo Cannavale, Baldwin Dakile, Dagmar Lassander
*Squadra antimafia (1978) di Bruno Corbucci - con Tomas Milian, Alberto Farnese, Lilli Carati, Roberto Messina
*Squadra antigangsters (1979) di Bruno Corbucci - con Tomas Milian, Enzo Cannavale, Asha Puthli, Margherita Fumero
*Assassinio sul Tevere (1979) di Bruno Corbucci - con Tomas Milian, Roberta Manfredi, Marina Lante Della Rovere, Enrico Luzi, Marco Tulli
*Delitto a Porta Romana (1980) di Bruno Corbucci - con Tomas Milian, Olimpia Di Nardo, Nerina Montagnani, Bombolo
*Piedone d'Egitto (1980) di Steno - con Bud Spencer, Enzo Cannavale, Baldwyn Dakile, Angelo Infanti, Cinzia Monreale
*Delitto al ristorante cinese (1981) di Bruno Corbucci - con Tomas Milian, Bombolo, Enzo Cannavale, Gegia
*Cane e Gatto (1982) di Bruno Corbucci - con Bud Spencer, Tomas Milian, Mark Lawrence, Margherita Fumero
*Delitto sull'autostrada (1982) di Bruno Corbucci - con Tomas Milian, Viola Valentino, Bombolo, Olimpia Di Nardo
*Delitto in Formula Uno (1983) di Bruno Corbucci - con Tomas Milian, Dagmar Lassander, Isabel Russinova, Licinia Lentini, Bombolo
*Delitto al Blue Gay (1984) di Bruno Corbucci - con Tomas Milian, Bombolo, Olimpia Di Nardo, Paco Fabrini

Poliziotteschi tardi
*La fanciulla che ride (1987) di Steno - con Bud Spencer, Ursula Andress, Mylène Demongeot, Raimund Harmstorf
*Polizza droga (1987) di Steno - con Bud Spencer, Ursula Andress, Raymond Pellegrin
*Cop Target (1990) di Umberto Lenzi - con Robert Ginty, Charles Napier, Franco Fantasia, Frankie Kein
*Grosso guaio a Miami (1992) di Alessandro Capone - con Bud Spencer, Michael Winslow
*Due detective per una bambina (1993) di Alessandro Capone - con Bud Spencer, Michael Winslow
*Io sto con gli indiani (1993) di Alessandro Capone - con Bud Spencer, Michael Winslow
*Occhio al ninja, Jack! (1993) di Alessandro Capone - con Bud Spencer, Michael Winslow

Attori

*Mario Adorf
*Giampiero Albertini
*Chris Avram
*Martin Balsam
*Claudio Cassinelli
*Pier Paolo Capponi
*Richard Conte
*Joe Dallesandro
*Arturo Dominici
*Corrado Gaipa

*Franco Gasparri
*Giuliano Gemma
*Ray Lovelock
*Maurizio Merli
*Tomas Milian
*Luc Merenda
*Mario Merola
*Franco Nero
*Jack Palance

*Biagio Pelligra
*Michele Placido
*Marc Porel
*Antonio Sabàto
*Enrico Maria Salerno
*John Saxon
*Henry Silva
*Fabio Testi
*Elio Zamuto

Attrici

*Janet Agren
*Laura Belli
*Femi Benussi
*Marina Berti
*Erika Blanc
*Delia Boccardo
*Barbara Bouchet

*Alessandra Cardini
*Silvia Dionisio
*Maria Fiore
*Ely Galleani
*Mariangela Giordano
*Margherita Horowitz
*Dagmar Lassander

*Malisa Longo
*Marisa Mell
*Luciana Paluzzi
*Maria Rosaria Omaggio
*Franca Scagnetti
*Sonia Viviani

Registi

*Alfonso Brescia
*Mario Caiano
*Alfio Caltabiano
*Enzo G. Castellari
*Bruno Corbucci
*Massimo Dallamano
*Alberto De Martino

*Fernando Di Leo
*Luciano Ercoli
*Marino Girolami
*Romolo Guerrieri
*Umberto Lenzi
*Carlo Lizzani
*Sergio Martino

*Pasquale Squitieri
*Stelvio Massi
*Steno (Stefano Vanzina)
*Duccio Tessari
*Giuseppe Vari
*Vittorio Salerno

Note

Bibliografia

*Roberto Curti, "Italia odia. Il cinema poliziesco italiano", Lindau Editore, 2006, ISBN 88-7180-586-0

Voci correlate
* Cinema di genere

Collegamenti esterni
*Il poliziottesco dal sito della Rai

------------------------------------------------------------------------------
Retrieved on Sun, 04 Oct 2009 21:39:24 from:
  http://it.wikipedia.org/wiki/Film_poliziottesco
Licensed under CC-BY-SA, see http://creativecommons.org/licenses/by-sa/3.0/