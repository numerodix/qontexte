La Central Intelligence Agency (CIA) è l'agenzia di spionaggio per l'estero degli Stati Uniti d'America, responsabile dell'ottenimento e dell'analisi delle informazioni sui governi stranieri, sulle società, sugli individui e sulla segnalazione di tali informazioni ai vari rami del governo degli Stati Uniti. Dispone inoltre di un ampio apparato militare segreto, che durante la guerra fredda era responsabile di diverse campagne clandestine contro i governi stranieri dei paesi nemici. La sede centrale si trova a Langley, in Virginia, vicino al fiume Potomac e Washington.

Storia

L'agenzia venne costituita dal presidente americano Harry Truman nel 1947 dalle ceneri dell'Office of Strategic Services (OSS) utilizzata nella Seconda Guerra Mondiale. La OSS si sciolse nell'Ottobre del 1945 ma William J. Donovan (chiamato Wild Bill sia dagli amici che dai nemici), il creatore dell'OSS, inviò una proposta al presidente Franklin Delano Roosevelt nel 1944 per chiedere la formazione di una nuova organizzazione con la supervisione diretta da parte del presidente. Nonostante la forte opposizione dei militari, del Dipartimento di Stato, e dell'FBI, nel gennaio del 1946 Truman fonda il Central Intelligence Group (CIG). Dopo il National Security Act del 1947 (che diventa effettivo il 18 settembre 1947) vengono fondati sia il National Security Council (NSC) sia la CIA.

Nel 1949, il Central Intelligence Agency Act (chiamato anche "Public Law 110") viene approvato, permettendo agli agenti di usare il fisco segreto e di essere esenti dalla maggior parte delle limitazioni sugli usi del fondo federale. L'atto esenta anche la CIA ad essere obbligata a rivelare "l'organizzazione, le funzioni, i funzionari, le cariche, i salari, e il numero di personale impiegato". Viene anche creato un programma chiamato "PL-110" per trattare con i disertori o "stranieri essenziali" al di là delle normali procedure d'immigrazione, in modo tale da offrire a quelle persone storie di copertura e sostegno economico.

Durante i primi anni della sua esistenza, gli altri rami del governo non hanno esercitato molto controllo sulla CIA. Questo è spesso giustificato con il desiderio di sconfiggere gli agenti del KGB, un compito che molti credono che possa essere completato solo operando al limite e, spesso, al di là delle regole. Come risultato, pochi nel governo controllano da vicino le attività della CIA. La rapida espansione dell'ente e l'evolversi di un senso di indipendenza sotto il comando del direttore della CIA, Allen Dulles, ha aumentato la tendenza.

La svolta ci fu all'inizio degli anni '70, il tempo dello scandalo Watergate. Un aspetto dominante della politica americana in quel periodo era il tentativo del Congresso di ribadire il suo potere di tutela sulle strutture esecutive del governo. Le rivelazioni sulle passate attività della CIA, come i tentativi di assassinare leader stranieri e l'illegale spionaggio interno, fornirono l'opportunità di portare avanti questo processo nella sfera delle operazioni di intelligence. Ad accelerare la caduta in disgrazia dell'agenzia furono il coinvolgimento di ex agenti CIA nello scandalo Watergate e i successivi tentativi del presidente Nixon di usare la CIA per fermare le investigazioni sul Watergate. Nel famoso nastro - noto come la "pistola fumante" - che costrinse Nixon alle dimissioni, Nixon ordinava al suo capo dello staff Haldeman che ulteriori investigazioni sul Watergate avrebbero "aperto lo scheletro nell'armadio" riguardo alle operazioni nella Baia dei Porci.

Il vice direttore James R. Schlesinger aveva commissionato una serie di rapporti sui peccati passati della CIA. Questi rapporti, conosciuti eufemisticamente come "i gioielli di famiglia", furono trattenuti in seno all'agenzia fino a quando un articolo di Seymour Hersh sul New York Times rivelò la notizia che la CIA era stata coinvolta nell'assassinio di leader stranieri e teneva file su circa settemila cittadini americani appartenenti a movimenti pacifisti (Operazione CHAOS). Il Congresso investigò sulla CIA arrivando a nuove imbarazzanti conclusioni. Attorno al Natale del 1974 il Congresso rifilò un altro colpo alla CIA proibendo un'operazione segreta in Angola.

Successivamente fu proibito alla CIA di assassinare leader stranieri. Inoltre la proibizione sullo spionaggio interno, che era sempre stato proibito dallo statuto della CIA, fu nuovamente rinforzata, affidando la sola responsabilità di investigazione sui cittadini statunitensi all'FBI.

Il 5 gennaio 2009 veniva annunciato che il President Elect Barak Obama aveva designato l'ammiraglio in congedo Dennis Blair Collegamenti esterni su Blair:
*"We Can Fix Acquisition" By Admiral Dennis C. Blair, U.S. Navy, Proceedings, May 2002
*"A Multicultural Military" By Dennis C. Blair and Joe R. Reeder, The Washington Post, March 22, 2003
*"Leader of Panel That Endorsed Jet Program Has Ties to Contractor" By R. Jeffrey Smith and Renae Merle, The Washington Post, July 25, 2006
*"Ret. Admiral to Resign From Board" By R. Jeffrey Smith, The Washington Post, July 27, 2006
*Interview with Dennis Blair on the PBS NewsHour from December 19, 2001.
*"Defense Institute Head Resigns" By R. Jeffrey Smith, The Washington Post, September 13, 2006
*"The New Team Dennis C. Blair" By Mark Mazzetti, The New York Times, November 22, 2008
quale National Intelligence Director e Leon Panetta (già Chief of Staff con l'amministrazione Clinton) direttore della CIA.

Operazioni nella storia

Nord America

Negli anni 50 e 60, la CIA avviò un programma di ricerca sul controllo della mente chiamato Progetto MKULTRA, negli Stati Uniti ed in Canada. Il progetto in Montreal includeva lo sviluppo di tecniche utilizzate da scienziati nazisti per influenzare e controllare il comportamento di determinate persone. Questi esperimenti, finanziati con 25 milioni di dollari, prevedevano anche tecniche di ipnosi, somministrazione di sieri della verità, droghe, messaggi subliminali ed altri metodi di violenze psicologiche (es. privazione sensoriale, elettroshock, ecc.) su cavie umane (tra cui numerosissimi pazienti psichiatrici).

Europa

Nei suoi primi anni la CIA e il suo predecessore, l'OSS,
tentarono di "contenere" il comunismo nell'Europa dell'est dando supporto ai locali gruppi anti-comunisti; ma nessuno di questi tentativi ebbe molto successo. Tentativi di provocare rivoluzioni in Ucraina e Bielorussia infiltrando spie anti-comuniste e sabotatori incontrarono il fallimento totale. In Polonia la CIA spese parecchi anni inviando denaro ed equipaggiamento ad un'organizzazione inventata e gestita dall'intelligence polacca.

La CIA ebbe più successo nei suoi sforzi di limitare l'influenza del comunismo in Francia e in Italia, soprattutto nelle elezioni italiane del 1948. Dopo la seconda guerra mondiale, la CIA fu lo strumento attraverso cui si organizzò la rete Gladio, una rete segreta di organizzazioni militari anticomuniste - che talvolta reclutava individui di estrema destra - in Italia e in altre parti dell'Europa occidentale.

Accuse di arruolamento di ex nazifascisti

Tra le numerose accuse rivolte all'OSS e alla CIA - in gran parte confermate a seguito della desecretazione di documenti riservati statunitensi e britannici - vi è anche quella di aver aiutato e reclutato alcuni nazisti di alto grado, dopo la fine della Seconda Guerra Mondiale. Fra questi il generale Reinhard Gehlen, coinvolto comunque nel complotto che tentò di assassinare Hitler il 20 luglio 1944 e che aveva diretto la sezione dei servizi di informazione della Wehrmacht addetta al controllo del fronte orientale e dell'Unione Sovietica. Al generale Gehlen, date le sue estese risorse informative sull'Unione Sovietica, fu concesso di mantenere intatta la sua rete di oltre 400 spie dopo la guerra al servizio degli Stati Uniti. L'organizzazione di Gehlen presto divenne una delle fonti primarie di intelligence durante la guerra fredda, e formò la base di quella che a partire dal 1956 divenne l'agenzia di intelligence tedesca, la Bundesnachrichtendienst (BND).

Da diversi documenti è emerso con chiarezza un vasto piano organico - nel quadro della guerra fredda - organizzato dai servizi segreti USA al fine di reclutare ufficiali tedeschi e nazisti anche di primo piano già prima della fine del secondo conflitto mondiale. Tra i nazisti che sarebbero stati protetti o avrebbero collaborato con l'intelligence statunitense spiccano i nomi di Klaus Barbie, Eugen Dollmann (addetto al controllo del governo della RSI), del colonnello Otto Skorzeny (liberatore di Mussolini tenuto prigioniero sul Gran Sasso e tra i maggiori animatori della Rete ODESSA, concepita per favorire la fuga di migliaia di nazisti in Sudamerica), il maggiore Karl Hass (condannato all'ergastolo con Erich Priebke per l'Eccidio delle Fosse Ardeatine e coinvolto in diverse indagini relative alla Strategia della tensione) e il capitano SS Theodor Saevecke, capo in Lombardia della SIPO-SD (Polizia e Servizio di Sicurezza) e responsabile della strage di Piazzale Loreto e quella consumata a Corbetta (Milano).

Iran

Mentre l'Europa si andava stabilizzando lungo la cortina di ferro, la CIA negli anni '50 tentò di diminuire l'influenza sovietica nelle altre parti del globo, specialmente nel terzo mondo. Con l'incoraggiamento del direttore Allen Dulles, le operazioni clandestine divennero presto la componente dominante dell'organizzazione. Inizialmente si dimostrarono piene di successo: nel 1953 in Iran la CIA depose il governo democraticamente eletto di Mossadegh, dopo il suo tentativo di trattenere di più delle riserve di petrolio del paese e rimosse l'influenza comunista del forte Partito Comunista iraniano (Operazione Ajax).

Guatemala

Nel 1954 in Guatemala (operazione PBSUCCESS), le operazioni della CIA, con un budget relativamente basso, organizzarono la deposizione del governo democraticamente eletto di Jacobo Arbenz Guzmán e lo rimpiazzarono con il governo dittatoriale del Generale Carlos Castillo Armas.
Ma l'opposizione popolare e la nascita della guerriglia nel 1960 costrinse il Paese (ma sempre sotto la guida della CIA) in un susseguirsi di colpi di stato e governi non democratici.
L'instabilità creata da queste operazioni portò a una guerra civile che si protrasse fino al 1996.

Cuba

Le limitazioni alle operazioni coperte su larga scala divennero evidenti durante l'invasione organizzata dalla CIA alla Baia dei Porci a Cuba nel 1961. Il fallimento imbarazzò la CIA e gli Stati Uniti sul palcoscenico mondiale, visto che il dittatore cubano Fidel Castro usò la mal eseguita invasione per consolidare il suo potere e legarsi strettamente all'Unione Sovietica. Ad ogni modo, la CIA tentò numerose volte di assassinare senza successo il capo di stato cubano come parte della sua operazione Mongoose.

Vietnam

Dopo la Baia dei porci le operazioni della CIA divennero meno ambiziose e divennero strettamente legate alle operazioni militari statunitensi in Vietnam. Fra il 1962 e il 1975 la CIA organizzò un gruppo del Laos noto come l' Esercito Segreto e coordinò una flotta di aeroplani nota come Air America per prendere parte nella guerra segreta in Laos, una parte della guerra del Vietnam.

Cile

Dopo l'elezione del presidente socialista Salvador Allende nel 1970 la CIA lavorò segretamente per impedirgli di assumere l'incarico attraverso la corruzione di ufficiali cileni, che però fallì. Cosicché la CIA cospirò per un colpo di stato con le fazioni anti-Allende, ma alla fine il progetto abortì (progetto FUBELT).

Tre anni dopo Allende fu deposto dal leader militare Augusto Pinochet. È stato asserito che la CIA fosse dietro il colpo di Stato, sebbene niente sia stato completamente confermato o contraddetto. Il comitato Church, che investigò sul coinvolgimento statunitense in Cile durante questo periodo, stabilì che "non c'è alcuna chiara prova di diretta assistenza al colpo di Stato, nonostante molte asserzioni di tale aiuto". Nel 2000 inoltre la CIA negò di aver supportato il golpe.

Il rapporto del comitato Church inoltre mostrò che la CIA
giocò un ruolo preminente dopo il colpo di Stato del 1973: "lo scopo delle operazioni segrete immediatamente successive al golpe era di assistere la Junta nell'ottenere un'immagine più positiva, sia in patria che all'estero, e nel mantenere l'accesso alle leve di comando del governo cileno. Un altro scopo, in parte raggiunto col lavoro fatto presso l'organizzazione dell'opposizione prima del golpe, era di aiutare il nuovo governo a organizzare e implementare le nuove politiche. File di progetto lo hanno documentato. I collaboratori della CIA erano implicati nel preparare un iniziale piano economico onnicomprensivo che è servito come base per le più importanti decisioni economiche della Junta."

Nicaragua

Nei primi anni '80, dopo la deposizione del dittatore Somoza in Nicaragua, la CIA sostenne e armò i Contras, forze opposte alla junta sandinista marxista. Il Congresso statunitense approvò l'Emendamento Boland che proibiva ogni sostegno ai Contras. L'amministrazione Reagan violò l'emendamento usando i profitti della vendita di armi all'Iran per sostenere i Contras (scandalo Iran-Contras). Parte della campagna della CIA per deporre il governo del Nicaragua includeva l'utilizzo di bombe nei porti nicaraguensi, cosa che comportò l'affondamento di una nave mercantile. Questo fu provato da una decisione della Corte Internazionale di Giustizia nel caso Nicaragua contro Stati Uniti, in cui fu ordinato agli Stati Uniti di pagare le riparazioni al Nicaragua, ma gli USA ignorarono il verdetto della corte.

L'11 settembre 2001 e le "extraordinary renditions"

Dopo l'11 settembre 2001, con la motivazione della lotta al terrorismo, la CIA ha effettuato
numerose operazioni in Europa e non solo (conosciute come "extraordinary renditions"), come il rapimento dell'imam egiziano Abu Omar, avvenuto a Milano il 17 febbraio 2003 con la presunta collaborazione di uomini del SISMI, il servizio segreto italiano.
Nell'ambito di tali operazioni, ha inoltre utilizzato una rete di prigioni segrete (molte delle quali in Europa), come ammesso dal presidente Bush nel settembre 2006.

Per il sequestro di Abu Omar, nel dicembre 2006 la Procura di Milano ha rinviato a giudizio Nicolò Pollari, ex-direttore del SISMI, insieme a 34 persone. Tra gli indagati rientrano 26 agenti della CIA, tra cui il capo dell'intelligence Usa in Italia, Jeff Castelli, e l'ex-capocentro di Milano, Robert Seldon Lady (quest'ultimo coinvolto anche, tramite Mario Scaramella, nella vicenda relativa all'attività della Commissione parlamentare italiana sul dossier Mitrokhin).

Sempre nell'ambito delle inchieste sulle extraordinary renditions, nel febbraio 2007, in Germania, i magistrati di Monaco hanno richiesto l'arresto di 13 presunti agenti della CIA in relazione al sequestro del tedesco-libanese Khaled el Masri, con l'accusa di privazione della libertà e pericolose lesioni.

Il 16 febbraio Nicolò Pollari, Marco Mancini, altri funzionari del SISMI e 26 agenti della CIA (tra cui Robert Seldon Lady e Jeff Castelli) sono stati rinviati a giudizio per concorso in sequestro di persona riguardo al rapimento di Abu Omar. Il processo si aprirà l'8 giugno 2007 a Milano. Il 28 febbraio gli Stati Uniti hanno dichiarato ufficialmente che non concederanno l'estradizione chiesta dal Ministero della Giustizia italiano per i 26 agenti della CIA accusati del rapimento.

È il primo caso di processo aperto sulle "extraordinary renditions".

Attentati a scopo d'assassinio di personalità politiche organizzati dalla CIA

*1949 - Kim Gu, leader dell'opposizione coreana.
*1950-1960 - CIA/neonazisti, lista nera della numerose figure politiche della Germania Occidentale.
*1950-1960 - Chou-En-lai, primo ministro cinese, diversi attentati alla sua vita.
*1950-1962 - Sukarno, presidente dell'Indonesia.
*1951 - Kim Il-sung, primo ministro della Corea del Nord.
*1953 - Mohammed Mossadegh, primo ministro dell'Iran.
*1955 - Claro M. Recto, leader dell'opposizione filippina.
*1957 - Gamal Abdel Nasser, presidente dell'Egitto.
*1959,1963,1969 - Norodom Sihanouk, leader della Cambogia.
*1960 - Generale di brigata Abdul Karim Kassem, leader dell'Iraq.
*1961 - Francois Duvalier "Papa Doc", leader di Haiti.
*1961 - Patrice Lumamba, primo ministro del Congo.
*1961 - Generale Rafael Trujillo, leader della Repubblica Dominicana.
*1963 - Ngo Dinh Diem, presidente del Vietnam del Sud.
*1960-1970 - Fidel Castro, presidente di Cuba, numerosi attentati alla sua vita.
*1960-1970 - Raul Castro, alto funzionario del governo di Cuba.
*1965 - Francisco Caamano, leader dell'opposizione della Repubblica Dominicana.
*1965-1966 - Charles De Gaulle, presidente della Francia.
*1967 - Che Guevara, leader cubano.
*1970 - Salvador Allende, presidente del Cile.
*1970 - Generale Rene Schneider, comandante in capo dell'esercito del Cile.
*1970-1981 - Generale Omar Torrijos, leader di Panama.
*1972 - Generale Manuel Noriega, capo dell'intelligence di Panama.
*1975 - Mobutu Sese Seko, presidente della Zaire.
*1976 - Michael Manley, primo ministro della Giamaica.
*1980-1986 - Muammar Gheddafi, leader della Libia, vittima di diversi attentati alla sua vita.
*1982 - Ayatollah Ruhollah Khomeini, leader dell'Iran.
*1983 - Generale Ahmed Dlimi, comandande dell'esercito del Marocco.
*1983 - Miguel D'Escoto, ministro degli esteri del Nicaragua.
*1984 - nove comandantes del Direttorato Nazionale Sandanista.
*1985 - Sceicco Muhammad Husayn Fadlallh, leader sciita libanese.
*1991 - Saddam Hussein, leader dell' Iraq.
*1998 - Osama bin Laden, leader islamico militare.
*1999,2006 - Slobodan Milosevic, presidente della Jugoslavia.
*2002 - Gulbuddin Hekmatyar leader islamico in Afghanistan, ex alleato degli USA.
*2003 - Saddam Hussein ed i membri della sua famiglia.

Il CIA-gate

Nel 2003 scoppia lo scandalo CIA-gate, che coinvolge alcuni funzionari del governo di George Bush colpevoli di aver rilevato notizie riservate sull'agente in copertura Valerie Plame.

Nel giugno 2007 Lewis Libby, all'epoca dei fatti capo di Gabinetto di Dick Cheney (vice presidente degli Stati Uniti), è stato condannato a 30 mesi di carcere per ostruzione della giustizia e spergiuro.

Nota sulla pronuncia

Anche se film, radio e tv molto spesso si riferiscono a questo acronimo utilizzando la pronuncia italiana ci a questa è scorretta, bisognerebbe invece usare la pronuncia inglese si ai ei esattamente come si fa per FBI che viene giustamente pronunciato ef bi ai e non effe bi i.

La CIA nei film
*Il film The Good Shepherd - L'ombra del potere, diretto da Robert De Niro nel 2006 racconta la tumultuosa storia della nascita della CIA vista attraverso la vita di uno dei suoi fondatori. Liberamente ispirata alla figura dell'agente dell'Oss James Angleton.
*Il film Spy Game, con Robert Redford e Brad Pitt racconta il coinvolgimento della C.I.A. nella guerra in Libano sullo sfondo di una storia d'amore tra la spia (Brad Pitt) e una fotografa estremista. La C.I.A. "vendette" la fotografa alla Cina e la spia Brad Pitt molti anni dopo saputolo cerca di liberarla dalle prigioni cinesi elaborando un piano in proprio. Il piano fallisce e viene imprigionato nel carcere cinese.
*Il film Mission Impossible e i sequel raccontano delle vicende di Ethan Hunt un agente segreto della C.I.A.
*Il film "Agent Cody Banks" il cui protagonista è Cody Banks (Frankie Muniz) un ragazzino che diventerà un agente segreto della C.I.A. dove dovrà svolgere un’importante e delicata missione top secret.

Note

Voci correlate
*Direttori della CIA
*Human Resource Exploitation Manual
*KGB
*Federal Bureau of Investigation (FBI)
*National Security Agency (NSA)
*National Reconnaissance Office (NRO)
*Stati Uniti
*Kubark Counterintelligence Interrogation
*Operazione majestic 12
*Guerra fredda
*Ciagate
*Caso Abu Omar
*Extraordinary rendition
*Terrorismo di stato
*CIA World Factbook
*Gestione della raccolta di intelligence
*False flag

Bibliografia
*Robert Baer, Dormire con il diavolo. Come Washington ha venduto l'anima per il petrolio dell'Arabia Saudita, Piemme, 2004, ISBN 88-384-8100-8
*Robert Baer, La Disfatta della Cia, Piemme, 2005, ISBN 88-384-8558-5
*William Blum, Il libro nero degli Stati Uniti, Fazi, 2003, ISBN 88-8112-454-8
*Noam Chomsky, Egemonia o sopravvivenza. I rischi del dominio globale americano, Tropea, 2005, ISBN 88-438-0460-X
*Norman mailer, Il fantasma di Harlot (The Harlot's Ghost), Bompiani 1994
*Frances Stonor Saunders, La guerra fredda culturale, Fazi, 2004, ISBN 88-8112-545-5

Altri progetti

Collegamenti esterni

* Sito ufficiale CIA
* Documenti sulla cooperazione della CIA con Pinochet
* Sulla partecipazione della CIA in Guatemala
* Sull'organizzazione Gehlen
* U.S. National Archive's Nazi War Crimes and Japanese Imperial Government Records Interagency Working Group.

------------------------------------------------------------------------------
Retrieved on Tue, 06 Oct 2009 15:06:42 from:
  http://it.wikipedia.org/wiki/Central_Intelligence_Agency
Licensed under CC-BY-SA, see http://creativecommons.org/licenses/by-sa/3.0/