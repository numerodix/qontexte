Maria nel Nuovo Testamento
Nei Vangeli sinottici

Dei tre vangeli sinottici quello che parla più diffusamente di Maria è il Vangelo di Luca. Vi si racconta che Maria viveva a Nazaret, in Galilea e che, promessa sposa di Giuseppe, ricevette dall'arcangelo Gabriele l'annuncio che avrebbe partorito il Figlio di Dio, senza avere rapporti sessuali (Lc. ). Ella accettò e, per la sua completa accettazione e fedeltà alla missione affidatale da Dio, è considerata dai cristiani il modello per tutti i credenti.

Lo stesso Vangelo secondo Luca racconta la sua pronta partenza per Ain Karem, per aiutare la cugina Elisabetta, anziana, incinta di sei mesi. Da Elisabetta è chiamata "la madre del mio Signore". Maria risponde proclamando il Magnificat Trovandosi a Betlemme, in Giudea, con suo marito Giuseppe per il censimento indetto (Lc. ), tramite il console Quirino, dall'imperatore Augusto, partorì in un riparo che era forse una stalla suo figlio, al quale impose il nome di Gesù come le aveva prescritto l'arcangelo Gabriele. Il vangelo racconta il canto degli angeli e la visita dei pastori (Lc. ), e poi dei sapienti orientali detti i Magi. Secondo Matteo, che fa risiedere la famiglia fin da principio a Betlemme (Mt. ), seguono la persecuzione di Erode, la fuga in Egitto, la strage degli Innocenti e il ritorno a Nazaret.

Quando Gesù compì 12 anni, Maria e Giuseppe lo condussero a fare Pasqua nel Tempio di Gerusalemme. Tornando a Nazaret, i genitori non trovarono più Gesù nella carovana e, preoccupati, tornarono indietro a cercarlo. Lo ritrovarono al terzo giorno nel Tempio, dove Gesù stava insegnando fra i dottori della Legge. Maria è testimone, anche senza capirne in fondo il significato, della prima volta che Gesù manifesta la coscienza di essere figlio del Padre (Lc. ).

I Vangeli ce la presentano in vari momenti vicino a Gesù nel periodo del suo ministero pubblico.

Nel Vangelo secondo Giovanni

Nel Vangelo secondo Giovanni è chiamata sempre «la Madre di Gesù». I biblisti cattolici ritengono che in tale vangelo Maria sia il simbolo dell'Israele fedele, che aspetta da Gesù il dono del vino dell'alleanza nuova (Nozze di Cana). Inoltre, essa è colei che ha fatto compiere al Figlio il primo miracolo della sua vita pubblica, ed è perciò presentata come la mediatrice di tutte le grazie presso Gesù Cristo. Sul Calvario, durante l'agonia in croce, Gesù la affida all'apostolo Giovanni, e a Maria affida lo stesso apostolo: >. Poi disse al discepolo:>. E da quel momento il discepolo L'accolse nella sua casa" (Gv 19,26-27).. Secondo la dottrina cattolica questo sarebbe l'atto che la costituisce Madre dei credenti.

Negli Atti degli Apostoli
Negli Atti degli Apostoli è presentata in preghiera insieme con gli apostoli e i discepoli in attesa della venuta dello Spirito Santo Secondo la visione cattolica questo fatto dimostrerebbe che essa fu il centro attorno a cui gli stessi apostoli e discepoli si riunirono per la discesa dello Spirito, che è la nascita della Chiesa.

Nei vangeli apocrifi
I genitori di Maria si chiamavano Anna e Gioacchino (come scritto nel Protovangelo di Giacomo) e concepirono Maria in tarda età, dopo una vita sterile, ignobile per gli ebrei del tempo che ritenevano peccato non fare figli. Secondo la tradizione Anna, Gioacchino e Maria abitarono a Gerusalemme nei pressi dell'attuale Porta dei Leoni, nella parte nord orientale della città vecchia, laddove ci sono i resti della piscina di Bethesda. Oggi in questa zona sorge una chiesa costruita dai crociati nel XII secolo e dedicata a sant'Anna.

Maria, che imparò a camminare a sei mesi, rimase nel tempio dall'età di tre anni fino al periodo della pubertà e poi venne data in sposa a Giuseppe che fu miracolosamente designato dalla fioritura di una verga.

Secondo il vangelo apocrifo di Bartolomeo una prima annunciazione fu data a Maria nel tempio stesso di Gerusalemme. Dio disse a Maria:

La vera e propria annunciazione secondo alcuni avvenne alla fontana, altri invece dicono che avvenne a casa sua.
L'annunciazione dell'arcangelo Gabriele a Maria è collocata secondo la tradizione il 25 marzo, per rispettare il tempo di nove mesi esatti dalla nascita di Gesù fissata il 25 dicembre.

Il Vangelo secondo Filippo trova assurdo che Maria abbia concepito suo figlio per opera dello Spirito Santo (in ebraico ruah, "spirito", è femminile) in quanto Gesù sarebbe nato una prima volta come uomo da Maria e Giuseppe ed una secondo come Dio in seguito al battesimo:

Nel primo millennio cristiano
La figura di Maria nel primo millennio del cristianesimo è stata oggetto di alcune definizioni dogmatiche, comuni quindi alle Chiese orientali e occidentali, ad esempio:
*Nascita verginale: il concepimento di Gesù senza padre umano, riportato nel vangelo di Matteo:

*Theotokos ("Madre di Dio"): titolo dato nel 431 dal concilio di Efeso: è un'affermazione volta a sottolineare l'unicità della persona di Cristo nelle due nature, umana divina (vedi communicatio idiomatum).
*Verginità perpetua: dopo la nascita di Gesù, Maria non ha avuto altri figli, rimanendo sempre vergine prima, dopo e durante il parto (II concilio di Costantinopoli, anno 553).

Nella Chiesa cattolica

I cattolici si rivolgono a lei con molti titoli. In Italia viene normalmente chiamata Madonna (dal latino mea domina, "mia signora"). Altri sono: Maria Vergine, Maria Immacolata, Maria Assunta, Maria Ausiliatrice, Maria Consolata, ecc.

Fra le preghiere che le vengono rivolte la più comune è l'Ave Maria, nella quale nella prima parte si ripetono il saluto dell'angelo al momento dell'annunciazione e quello di Elisabetta all'inizio della visitazione (secondo il Vangelo di Luca, I, 28 e I, 42); la seconda parte è una invocazione di origine più tarda, nata in ambito ecclesiastico.

Il magistero cattolico ha definito altri dogmi che la riguardano:
* l'Immacolata Concezione (nel 1854). (Maria è considerata priva del peccato originale fin dal concepimento). La definizione dogmatica pose fine ad una controversia che si era sviluppata a partire dal medioevo nella Chiesa latina, ripresa più tardi dal Protestantesimo;
* l'Assunzione (nel 1950). Maria è considerata aver partecipato anticipatamente della resurrezione che sarà di tutti i cristiani alla fine dei tempi.
Al termine della sua vita terrena, afferma il dogma proclamato da papa Pio XII il 1º novembre 1950, la Vergine Maria venne trasportata, anima e corpo, in Cielo (venne "assunta", ricevuta, in Cielo), sulla scorta del convincimento dell'antichità cristiana di un somnium Mariae (sonno di Maria), anziché di una morte vera e propria.
Pertanto al momento della conclusione della sua vita, momento chiamato anche "Dormizione", essa ricominciò subito a vivere, con il suo corpo risorto, nel Paradiso, accanto a suo Figlio Gesù. A Gerusalemme vi sono due luoghi che la tradizione collega alla sua morte: la chiesa della Dormizione, sul monte Sion, posta nel luogo in cui Maria si sarebbe "addormentata", e la chiesa della Tomba di Maria, nella valle del Cedron, dove gli apostoli avrebbero deposto il suo corpo, per poi ritrovare la tomba vuota. Secondo un'altra tradizione, invece, Maria avrebbe seguito l'apostolo Giovanni a Efeso e lì sarebbe morta.

La tarda definizione di questo dogma non fu causata da una controversia, ma sanzionò una credenza che era già diffusa nel primo millennio, ed infatti essa è ritenuta anche nelle Chiese ortodosse (la cosiddetta dormizione di Maria), pur senza essere da esse definita come dogma.

Nella teologia cattolica

La teologia cattolica ( Mariologia ) ha sviluppato, nel corso dei secoli, le definizioni, le concezioni, i dogmi e dunque le corrette forme di venerazione della Vergine, basandosi però non su speculazioni astratte (cioè gnostico-intellettuali), bensì su alcune tradizioni storico-religiose del Cristianesimo, come testi di santi e padri della Chiesa. Tutto ciò è oggetto di studio e di riflessione della mariologia cattolica.

Fra i santi della chiesa latina che hanno scritto a proposito di Maria vi sono: il beato Duns Scoto, San Bernardo di Chiaravalle, San Bonaventura da Bagnoregio, San Luigi Maria Grignion de Montfort, Sant'Alfonso Maria de' Liguori. Essa è presentata come la «Madre della misericordia», la «Speranza dei disperati», la «Regina dei miseri», la «Mediatrice di tutte le grazie», il «Refugium peccatorum» vivente. San Bernardo afferma che e continua, dicendo che la maestà mariana non dev'essere fonte di timore o di vergogna nel pregarla (a causa dei propri peccati), al contrario: Essa, giacché che fu eletta ab aeterno da Dio per portare il Redentore agli uomini, e dal momento in cui accettò Gesù, ad opera dello Spirito Santo, è divenuta anche Madre di tutti gli uomini, dei giusti e dei peccatori che si rivolgono a Lei, e l'amore di Dio per Maria è tanto immenso, infinito ed illimitato che Sant'Alfonso Maria de' Liguori le se rivolge in tal modo: A tal proposito, si ricordi anche la visione di Maria contenuta nella Divina Commedia, dove Dante riporta la straordinaria preghiera del doctor marianus Bernardo di Chiaravalle (musicata, tra gli altri, da Giuseppe Verdi nei Quattro Pezzi Sacri) affinché Dante stesso possa ottenere -per grazia- la visione della Trinità divina:

Nei versi danteschi è concentrata tutta la tradizione teologica mariana, da cui il Sommo Poeta infatti riprese Maria come la persona in cui si risolvono i paradossi terreni irrisolvibili («Vergine Madre,/figlia del tuo figlio»), la creatura umilissima eletta da Dio nell'eternità per la salvezza degli uomini, colei che è amata assolutamente, infinitamente e incondizionatamente dal Padre e dal Figlio, la «Mater Dei» nella e della storia, distributrice di carità per i beati e di speranza per gli uomini, la necessaria mediatrice dell'ottenimento di ogni grazia, colei per la quale Dio giunse al punto di prender su di sé la carne dell'uomo, la persona in cui si ricongiungono la perfezione ideale di una dea e la concretezza fisico-storica di una creatura.

Feste mariane

Durante l'Anno liturgico della Chiesa cattolica sono varie le feste e memorie che ricordano Maria; non tutte celebrate per obbligo od in tutta la Chiesa; ad eccezione delle feste e delle solennità mariane:
* 1 gennaio - Maria Santissima Madre di Dio - solennità
* 23 gennaio - Sposalizio di Maria con san Giuseppe - memoria
* 2 febbraio - Presentazione al Tempio di Gesù e purificazione di Maria - festa
* 11 febbraio - Nostra Signora di Lourdes - memoria
* 18 marzo - Nostra Signora della Misericordia - memoria
* 25 marzo - Annunciazione del Signore - solennità
* 3°martedì dopo pasqua - Beata Vergine Maria di Gulfi - memoria per la Sicilia e solennità Diocesi di Ragusa
* 26 aprile - Beata Vergine Maria del Buon Consiglio - memoria
* I o II settimana di maggio ogni dieci anni - Funsciù o Decennale Mariano a Gianico - festa
* 8 maggio - Beata Vergine Maria del Soccorso - memoria
* 13 maggio - Nostra Signora di Fatima - memoria
* 20 maggio - Incoronazione della Madonna del Pozzo - memoria
* 24 maggio - Maria Ausiliatrice - memoria
* 26 maggio - Nostra Signora di Caravaggio - memoria
* Martedì dopo la Pentecoste - Nostra Signora di Costantinopoli - memoria
* 31 maggio - Visitazione della Beata Vergine Maria - festa
* III Sabato dopo la Pentecoste - Cuore Immacolato di Maria - memoria
* 20 giugno - Maria Santissima della Consolazione - memoria
* 2 luglio - Madonna delle Grazie, Maria SS. della Visitazione, Madre della Divina Grazia, Nostra Signora di Montallegro - memoria
* 16 luglio - Beata Vergine Maria del Monte Carmelo - memoria
* 2 agosto - Madonna degli Angeli - memoria
* 5 agosto - Madonna della Neve - memoria
* 15 agosto - Assunzione di Maria - solennità
* 22 agosto - Beata Vergine Maria Regina - memoria
* 29 agosto - Nostra Signora della Guardia - memoria
* Ultima Domenica di agosto - Santa Maria del Pozzo, Madre e Regina della Misericordia, Patrona di Capurso - festa mobile
* 8 settembre - Natività della Beata Vergine Maria - festa
* 12 settembre - Santissimo Nome di Maria - festa
* 15 settembre - Beata Vergine Maria Addolorata - memoria
* 19 settembre - Beata Vergine Maria de La Salette - memoria
* 24 settembre - Beata Vergine Maria della Mercede - memoria
* 7 ottobre - Beata Vergine Maria del Rosario - memoria
* 12 ottobre - Nostra Signora del Pilar - memoria
* 21 novembre - Presentazione della Beata Vergine Maria - memoria
* 27 novembre - Nostra Signora della Medaglia Miracolosa - memoria
* 8 dicembre - Immacolata Concezione - solennità
* 10 dicembre - Beata Vergine Maria di Loreto - memoria
* 12 dicembre - Nostra Signora di Guadalupe - memoria

Culto mariano

La Chiesa di Roma è stata anche il primo e più vasto centro di culto verso Maria, la Madre di Gesù.
Il culto di Maria è presente nella liturgia della Chiesa fin dalle origini, sia come oggetto di venerazione in se stesso, sia come elemento potentissimo di intercessione presso Gesù Cristo. Oltre a ciò, Maria è vista anche come modello di imitazione.

Dal punto di vista storico, la sua opera di mediazione tra Dio e l'umanità si spiega con l'investitura che ricevette da Gesù sulla croce, quando venne "donata" agli uomini per farli sentire più vicini a Lui. Soprattutto dopo l'ascensione di Gesù, Maria rimase il punto di riferimento per la comunità dei credenti appena sorta, preservandone l'unità di fronte alle nuove sfide e alle potenziali discordie che caratterizzarono la primissima era cristiana. Il culto verso la Beata Vergine andò poi aumentando fino a quando si arrivò a una notevole diffusione dopo il Concilio di Efeso (431), che la riconobbe ufficialmente come "Madre di Dio".

Nell’Esortazione Marialis Cultus di papa Paolo VI del 1974 al culto di Maria vengono date le seguenti indicazioni: esso deve attingere il più possibile alle Sacre Scritture, va collocato nel ciclo annuale delle liturgie ecclesiastiche, ha un orientamento ecumenico (volto cioè a promuovere l'unità dei cristiani), e guarda a Maria come a un modello di vergine, di madre e di sposa. Nell’Esortazione sono presenti anche descrizioni e suggerimenti circa la preghiera del rosario, uno dei principali esercizi attraverso cui la Chiesa manifesta la propria devozione a Maria; sul rosario è tornato papa Giovanni Paolo II con la lettera apostolica Rosarium Virginis Mariae del 2002 per aggiungere ai quindici tradizionali misteri della gioia, del dolore e della gloria, cinque «misteri della luce» riguardanti la vita pubblica di Gesù (Battesimo, Nozze di Cana, Predicazione del Regno, Trasfigurazione, Istituzione dell'eucaristia). Giovanni Paolo II nel 1986 ha anche fatto pubblicare un nuovo messale comprendente messe specifiche da dedicare alla Beata Vergine.

Nel Protestantesimo

Nel protestantesimo le opinioni riguardo a Maria assumono differenti sfumature, tuttavia concordano nel ritenere eccessiva l'enfasi che viene data alla sua figura nella chiesa cattolica e, disapprovando il culto dei santi, ritengono che il culto di iperdulìa tributato a Maria sia inconciliabile con la dottrina di Gesù quale unico Mediatore tra Dio e l'uomo.

I riformatori del XVI secolo in generale mantennero i dogmi del primo millennio secondo la formulazione dell'epoca. Lutero ad esempio ha mantenuto la celebrazione delle maggiori festività in onore di Maria rintracciabili nel vangelo secondo il calendario liturgico tradizionale, come l'annunciazione, la visitazione e la purificazione di Maria. Venne abbandonata invece la credenza dell'assunzione, tradizionalmente celebrata nella Chiesa cattolica, mentre l'immacolata concezione era all'epoca un'opinione non definita e non costituiva quindi motivo di conflitto con i cattolici.

Le chiese protestanti in genere e quelle a indirizzo fondamentalista e i testimoni di Geova, attenendosi strettamente alla lettera del testo evangelico, ritengono che Maria concepì virginalmente Gesù ma che in seguito ebbe altri figli da Giuseppe basandosi sul fatto che nei vangeli si parla di fratelli di Gesù; rifiutano pertanto i titoli e l'onore che la tradizione cattolica ed ecclesiastica ha dato a Maria.

In seguito, con l'Illuminismo e la teologia liberale, sono state fatte oggetto di critica diverse formulazioni tradizionali, tra cui la verginità perpetua, sostenendo che Maria ebbe anche altri figli dopo Gesù. Molti teologi protestanti di indirizzo liberale ritengono che l'intera parte iniziale del vangelo di Luca, in cui si parla in termini miracolosi della nascita verginale del Cristo, sia in realtà scritta in un linguaggio mitologico e di conseguenza la figura di Maria sia stata rielaborata nel corso dei secoli secondo questo genere letterario.

Controversie teologiche

L'affermazione sulla verginità perpetua ha suscitato e suscita varie prese di posizione a causa di un dogma che nella stessa chiesa cristiana suscitò profonde controversie, oltre al fatto che nei vangeli sono citati i fratelli di Gesù. Nella voce relativa è possibile confrontare le tesi di coloro secondo i quali con fratelli:
* ci si riferisce ai fratelli carnali di Gesù (parte del mondo protestante, ma non Lutero e Calvino), nati da Maria; coerentemente con il fatto che il Nuovo Testamento è stato scritto in greco (lingua che distingue molto bene tra fratelli uterini e non).
* si vuole indicare, secondo la mentalità semitica, l'insieme dei parenti stretti di Gesù (Cattolicesimo e Ortodossia) quindi non esiste contrasto con il Nuovo Testamento.

Una delle prove difficilmente smentibili risiede proprio nella Bibbia, in Matteo 1;25, dove l'evangelista scrive di Giuseppe "e non ebbe con lei rapporti coniugali (lett. non la conobbe) finchè ella non ebbe partorito un figlio; e gli pose nome Gesù." Sappiamo infatti che più volte il verbo "conoscere" è usato nella Bibbia per indicare un rapporto sessuale, come in Genesi 4;1, in cui viene detto che Adamo conobbe Eva, la quale concepì e partorì Caino. Di certo il verbo "conoscere" nei succitati versi non assume il significato consueto di apprendere nozioni o di avere rapporti di familiarità e amicizia con qualcuno, in quanto in entrambi i versi abbiamo come conseguenza o come impedimento un concepimento o un parto. Da Matteo 1;25 possiamo quindi dedurre che Giuseppe e Maria prima della nascita di Gesù non ebbero rapporti coniugali, mentre è una evidente fallacia logica dedurre da questa proposizione che non ne ebbero successivamente.

Sebbene ciò non sarebbe stato in linea teorica un peccato, vi è da considerare Lc 1;34 dal quale si evince indubbiamente il voto di Maria alla verginità:

Nell'Islam
I musulmani venerano Maria e credono nella sua eccellenza e verginità, testimoniata nella Sura XIX del Corano, senza però considerarla Madre di Dio perché Gesù è per loro solo un profeta, il maggiore mandato da Dio agli uomini prima di Muhammad, "sigillo dei profeti". Comunque, nel Corano la figura di Maria (Maryam) è preminente su tutte le altre figure femminili e viene ricordata più volte, oltre alla presenza del capitolo 19 a lei intitolato; è anche l'unica donna citata nel Corano con un nome proprio. I musulmani la chiamano anche Sayyida, che vuol dire "Signora, Padrona" e corrisponde pressappoco al termine cristiano "Madonna".

Una concezione gnostico-cristiana
Secondo una visione ispirata ad uno gnosticismo cristiano, Maria sarebbe la manifestazione terrena della Divinità nel suo aspetto femminile. Secondo alcuni studiosi, infatti, una divina figura femminile sussiste come archetipo con continuità dalla preistoria ad oggi tanto che il culto mariano ben difficilmente è percepito come inferiore a quello riservato a Dio.
Questa impostazione si basa sul "Libro della Sapienza", apocrifo attribuito a Salomone, che legittimerebbe un parallelismo tra la Sophia e il Logos, sul culto sofianico particolarmente vivo nei primi secoli del cristianesimo e ripreso nel secolo scorso da Vladimir Solov'ev che ne ebbe anche una esperienza mistica.

Miracoli e apparizioni

Secondo la Chiesa cattolica e la Chiesa ortodossa è possibile che Maria o altri santi possano comunicare privatamente con gli uomini (rivelazione privata). Nella storia della Chiesa apparizioni di Maria sono innumerevoli. Tra le più famose (ma non sempre riconosciute) si ricordano: Caravaggio (Italia) (26 maggio 1432), Guadalupe (1531), Santa Maria del Pozzo 30 Agosto 1705 Capurso Italia, Rue du Bac (Parigi 1830), La Salette (1846), Lourdes (11 febbraio 1858), Knock (21 agosto 1879), Castelpetroso (1888), Fatima (1917), Siracusa (1953), Medjugorje (1981).

Ricerche archeologiche

Ricerche archeologiche condotte alla fine del secolo scorso, sulla base delle visioni della stigmatizzata monaca agostiniana Anna Katharina Emmerick (1774 - 1824), hanno ritrovato a circa 9 km a sud di Efeso la casa dove la tradizione dice che Maria di Nazaret abitò e fu assunta alla gloria del cielo, senza mai provare ciò che fosse la morte.

Secondo alcuni Vangeli Apocrifi, invece Maria morì di morte naturale, circondata dagli Apostoli. Tombe di Maria sono del resto presenti e visitabili in Turchia e Palestina

Note

Bibliografia
* Bernardo di Chiaravalle, Le lodi della Vergine Madre, Città Nuova, 2003
* San Luigi Maria Grignion da Montfort, Trattato della vera devozione a Maria, Shalom, 1997
* Vittorio Messori, Ipotesi su Maria, Ares, 2005
* Ida Magli, La Madonna, Baldini Castoldi Dalai, Milano, 1997
* Francesco Di Marino, Sophia, Mimesis, Milano, 2004

Voci correlate

* Angelus
* Assunzione di Maria
* Apparizioni mariane
* Consacrazione
* Cuore Immacolato di Maria
* Immacolata Concezione
* Panaghia
* Rosario
* Vergine
* Donne e cristianesimo

Altri progetti

Collegamenti esterni
* Lettera enciclica Ad Caeli Reginam - Dignità regale della Santa Vergine Maria
* «Le glorie di Maria» di Sant'Alfonso Maria de' Liguori (opera integrale)
* «Trattato della vera devozione a Maria» di San Luigi Maria Grignion de Montfort (opera integrale)
* «Il segreto ammirabile del Rosario» di San Luigi Maria Grignion de Montfort (opera integrale)
* Articoli, saggi e trattati teologici e apologetici sulla Vergine
* Maria secondo Lutero

------------------------------------------------------------------------------
Retrieved on Tue, 06 Oct 2009 10:22:01 from:
  http://it.wikipedia.org/wiki/Maria_(madre_di_Gesù)
Licensed under CC-BY-SA, see http://creativecommons.org/licenses/by-sa/3.0/