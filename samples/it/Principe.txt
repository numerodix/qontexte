Il termine principe (femminile principessa), dal latino princeps, indica un membro dell'alta aristocrazia, ma con molte differenze di significato.

Origine storica
La parola latina princeps, affine a "primus", è traducibile come "primo tra pari". Fu stabilito come titolo onorifico per il presidente del senato romano durante la repubblica; l'imperatore Augusto assunse poi il titolo, che prese un significato affine a monarca: lo stesso titolo assegnò ai suoi nipoti, incaricati di amministrare gli affari di stato e le cerimonie religiose durante le vacanze dell'imperatore.

La parola non entrò nell'uso comune per indicare la monarchia se non in età moderna; i re medioevali avevano altri titoli più formali, nella lingua locale e in latino. Prima del XIII secolo "princeps" veniva usato più che altro per tradurre in latino termini autoctoni o come termine generico per un potentato (molti staterelli poi conosciuti come "principati" erano in realtà "signorie").

Termine araldico
Nelle lingue romanze, "principe" ha due significati principali:

* Titolo di prerogativa sovrana
Era un tempo assai diffuso, specialmente per indicare sovrani assoluti di piccoli stati, e oggi limitato a due piccole monarchie: i principati di Monaco e di Liechtenstein.
Più comunemente il titolo viene attribuito a determinati membri di case reali.
In particolare all'erede al trono: principe di Galles nel Regno Unito, principe delle Asturie e di Gerona in Spagna, principe di Piemonte nel Regno d'Italia, Kronprinz nell'Impero Germanico, principe di Brasile in Portogallo (1640-1822).
* Titolo nobiliare di massimo rango
Le sue insegne araldiche sono: elmo d'oro arabescato posto in fronte; corona sormontata da 8 foglie d'acanto o fioroni d'oro (5 visibili) alternati a 8 perle (4 visibili). Il titolo esisteva nello Stato Pontificio, a Napoli, in Sicilia, in Francia.

La corona, invece, di "principe del Sacro Romano Impero" era caratterizzata dalla pelliccia d'ermellino ed era chiamata, quindi, anche "berrettone". La dignità di "principe dell'Impero" poteva essere conferita a tutti i vassalli diretti dell'Imperatore, che di fatto erano quasi indipendenti, qualunque titolo avessero: duca, principe elettore, conte palatino, margravio, langravio, burgravio, conte.
Di questi feudi imperiali sopravvive indipendente il solo principato del Liechtenstein.

Il titolo fu assegnato anche a importanti personaggi italiani, come Vespasiano Gonzaga, duca di Sabbioneta o Alfonso II Del Carretto, marchese di Finale, i cui stati erano appunto feudi imperiali. In alcune rappresentazioni iconografiche delle loro insegne araldiche il tocco è bianco e non rosso, forse perché privi della dignità arciducale.

Dato che la maggior parte dei conti tedeschi e austriaci erano vassalli di uno dei principi dell'impero, di solito di un duca o di un elettore, il Congresso di Vienna volle distinguere i conti che erano principi dell'Impero da quelli che invece erano vassalli di un principe, così diede ai primi il titolo di principi. Sicché dal 1815 in Germania ed Austria il titolo di principe è inferiore a quello di duca e superiore a quello di conte.

I principi russi furono creati in modo simile, ma nel XVI secolo. Quando il principe di Mosca conquistò gli altri principati russi, prese per sé il titolo di Zar, ovvero di Imperatore della Russia. Per distinguere gli ex-principi, ormai divenuti vassalli dello zar, dagli altri nobili, i boiardi, che erano sempre stati vassalli di uno dei principi, ai primi lasciò il titolo di "principe" per ricordare che erano degli ex-sovrani. Tuttavia, Pietro il Grande cominciò a concedere il titolo di principe anche ad altre famiglie, che non avevano mai avuto un principato indipendente, ed i suoi successori proseguirono in queste concessioni.

In Polonia ed Ungheria il titolo di principe non esisteva. Tuttavia nel periodo in cui questi regni furono sottoposti all'Austria, alla Russia ed alla Prussia, le maggiori famiglie locali ottennero il titolo di principe da una delle tre potenze.
Lo stesso si può dire per la Repubblica di Venezia e per il Ducato di Milano, ed anche per il Belgio.

In Gran Bretagna, Spagna e Portogallo il titolo di principe è riservato all'erede al trono, così come avveniva nel Regno di Sardegna.

In altre lingue esistono parole diverse per i due significati. Ad esempio in tedesco Prinz è il figlio del re, mentre Furst è sia il sovrano di un piccolo stato, sia il principe dell'Impero.

Termine generico
È ancora nell'uso, sebbene meno comune, il concetto originale di "principe" come termine generico, nel senso di "colui che eccelle"; ad esempio un famoso avvocato può essere chiamato "principe del foro". Niccolò Machiavelli intitolò uno dei suoi libri Il Principe, riferendosi con questo termine a "condottiero" o "guida politica".

Diritto

Italia
La Repubblica Italiana non riconosce i titoli nobiliari, pertanto, dopo l'entrata in vigore della Costituzione italiana nel 1948, il titolo di principe, come gli altri titoli nobiliari, non ha effetti civili né riconoscimenti giuridici.

A livello internazionale, lo Stato italiano riconosce da un punto di vista diplomatico la figura del principe capo di stato (principato) qualora egli sia appunto anche monarca (come nel Principato di Monaco).

Associazioni e ordini cavallereschi

Italia

Esistono in Italia numerose organizzazioni che continuano a riconoscere i titoli nobiliari, pur essendo questi -come detto- privi di valore giuridico: l'associazione Corpo della Nobiltà Italiana e alcuni ordini cavallereschi richiedenti prove nobiliari per l'ammissione negli stessi come l'Ordine costantiniano di San Giorgio (Napoli) e il Sacro Militare Ordine di Santo Stefano Papa e Martire.

Sovrano Militare Ordine di Malta
Il Sovrano Militare Ordine di Malta riconosce la nobiltà di famiglie italiane per la ricezione nelle categorie di cavalieri richiedenti prove nobiliari.

L'ammissione nell'Ordine di Malta in una categoria nobiliare è una indiretta forma di riconoscimento di nobiltà, tanto che un tempo la nobiltà, gli stemmi e le genealogie già approvate erano ammesse, ai fini del riconoscimento, dalla Consulta Araldica senza bisogno di ulteriore documentazione.

Principi italiani
Molte sono le famiglie italiane insignite nel tempo del titolo di principe. Tra queste sono da distinguere i principi reali (i Savoia), i principi sovrani (ad esempio gli Adorno di Genova, i Gonzaga di Mantova, i da Camino, gli Appiani di Piombino), i principi del Sacro Romano Impero (ad esempio i Gonzaga di Vescovato), i principi romani (ad esempio i Borghese, Orsini, Albani, Colonna, Ottoboni eccetera) e quelli creati dallo Stato della Chiesa e dal Regno di Napoli.

Oltre al capofamiglia, tutti i rappresentanti, sia maschi che femmine, di famiglie di principi sovrani e reali hanno diritto al titolo di principe. Nelle altre famiglie principesche ad averne diritto è solo il capofamiglia. La grande quantità di Principi nel Regno di Napoli fu dovuta anche alla concessione del titolo in cambio di finanziamenti economici alla Corona.

Il titolo di principe del Sacro Romano Impero è inferiore a quello di duca, marchese o conte sovrano: è per questo che famiglie come i Visconti, principi del S.R.I ma anche sovrani di Milano, erano conosciuti come duchi o signori di Milano, più che come principi dell'Impero. Lo stesso vale per i principi infeudati o creati dal Papa o dall'Imperatore o dal Re di Napoli.

Le famiglie che hanno come secondo cognome quello di alcune famiglie sovrane (ad esempio della Rovere, d'Aragona, Sforza) non discendono da queste, ma da queste furono autorizzate a portare il loro cognome in quanto si erano distinte per alcuni particolari servigi (ad esempio i Chigi della Rovere, i Lante della Rovere, i Riario Sforza).
In Italia gli ultimi principi sovrani furono i Boncompagni-Ludovisi di Piombino, i Gonzaga di Castiglione delle Stiviere, i Ferrero-Fieschi di Masserano, i Meli-Lupi di Soragna, gli Este di San Martino d'Este. Avevano il titolo di "Serenissimo Principe" anche il granduca di Toscana e i dogi di Venezia e Genova.

Principi dell'impero
Facevano parte dell'Alta nobiltà tedesca (Hochadel) e si distinguevano in sovrani o meno. Quelli sovrani costituivano il "Collegio dei Principi", il secondo dei tre corpi elettorali che componevano il Reichstag del Sacro Romano Impero. I principi laici erano riuniti nel Banco secolare e il loro numero variava nel tempo. Il loro numero fu incrementato dalla metà del XVII secolo con la costituzione della sezione dei "Nuovi Principi". Vi erano ammessi sono i principi sovrani di feudi imperiali o, talvolta titolari di signorie sovrane. Poteva accadere, come per gli altri gradi della nobiltà imperiale, che qualche principe non sovrano venisse ammesso nel Collegio con diritto di voto alla Dieta per propri meriti o, in casi particolari, per l'assunzione di determinati incarichi dell'impero (come nel caso dei Thurn Taxis, maestri delle poste imperiali. Tale voto, a differenza degli altri era solo personale (non riferito ad un feudo sovrano) e come tale non ereditario (Trautson, Orsini Rosenberg, Windisch Graetz, Starhemberg, Khevenhueller Metsch, ecc.), ). Infine, vi erano i principi-conti che, pur elevati al rango di principe, non governavano principati ma solo contee o signorie sovrane. In questo caso erano ammessi solo in una delle quattro sezioni del collegio dei conti dell'impero (sempre parte integrante del collegio elettorale dei principi).
Tra i principi dell'impero non sovrani si ricordano: quelli di Chimay, Ligne,

Principi sovrani dell'impero nel XVIII secolo
* Bretzenheim dal 1789
* Colloredo-Mannsfeld dal 1763
* Cirksena della Frisia orientale fino al 1744
* Fuerstenberg dal 1716
* Liechtenstein dal 1719
* Reuss-Greiz, dal 1778
* Reuss-Gera, dal 1778
* Reuss-Greiz, dal 1806
* Salm-Salm, dal 1751
* Schwarzburg, dal 1698
* Waldeck, dal 1698

Principi-conti sovrani
* Auersperg, signori di Thengen in Svevia, dal 1664
* Bentheim, dal 1806
* Dietrichstein, signori di Tarasp in Svizzera, dal 1653
* Esterhazy-Galantha, signori di Edelstetten, dal 1804
* Fugger, conti di Babenhausen, dal 1803
* Fuerstenberg-Heiligenberg dal 1667
* Hatzfeld, dal 1748
* Hohenlohe-Waldenburg-Bartenstein, dal 1744
* Hohenlohe-Waldenburg-Schillingsfuerst dal 1757
* Hohenlohe-Neuenstein-Oehringen dal 1764
* Hohenlohe-Neuenstein-Langenburg, dal 1764
* Hohenlohe-Neuenstein-Kirchberg, dal 1764
* Hohenzollern-Hechingen dal 1692
* Hohenzollern-Sigmaringen dal 1634
* Isenburg-Birstein, dal 1744
* Kaunitz-Questenburg, conti di Rietberg, dal 1764
* Leiningen-Hartenburg, dal 1779
* Leyen, conti di Hohengeroldseck, dal 1806
* Ligne, conti di Fagnolles, dal 1764
* Lobkowitz, signori di Sternstein e Neustadt in Baviera, dal 1653
* Loewenstein-Wertheim-Rochefort dal 1712
* Mansfeld fino al 1780
* Metternich, signori di Winneburg dal 1803
* Nassau
* Oettingen-Oettingen dal 1674
* Oettingen-Spiegelberg dal 1734
* Reuss dal 1778
* Salm-Salm fino al 1751
* Salm-Bedburg dal 1804
* Salm-Kyrburg dal 1744
* Salm-Raitz dal 1790
* Sayn-Wittgenstein-Berleburg, dal 1792
* Sayn-Wittgenstein-Wittgenstein, dal 1801
* Schoenburg-Waldenburg, dal 1790
* Schoenburg-Hartenstein, dal 1790
* Schwarzenberg, langravi di Klettgau, dal 1670
* Sinzendorf, conti di Winterrieden, dal 1803
* Solms-Braunfels dal 1742
* Solms-Lich-Hohensolms dal 1792
* Stolberg-Gedern dal 1742
* Thurn-Taxis, conti di Friedberg e Scheer dal 1788
* Trauttmannsdorff, signori di Upfembach, dal 1805
* Waldburg-Waldsee, dal 1803
* Waldburg-Zeil-Wurzach, dal 1803
* Waldburg-Zeil-Trauchburg, dal 1803
* Wied-Neuwied, dal 1784
* Wied-Runkel, dal 1792
* Windisch-Graetz, conti di Eglofs, dal 1804

Alcuni principi tedeschi rimasero sovrani anche dopo le soppressioni napoleoniche:
* Hohenzollern Hechingen, fino al 1849
* Hohenzollern Sigmaringen, fino a 1849
* Liechtenstein
* Reuss Greiz, fino al 1908
* Lippe, fino al 1918
* Reuss Lobenstein Ebersdorf, fino al 1853
* Reuss Schleiz Gera, fino al 1918
* Schaumburg Lippe, fino al 1918
* Schwarzburg Rudolstadt, fino al 1918
* Schwarzburg Sondershausen, fino al 1909
* Waldeck Pyrmont, fino l 1918

Oltre i principi laici facevano parte del ""Consiglio dei Principi" dell'impero anche quelli ecclesiastici. Questi si distinguevano in principi-vescovi (vedi la voce principe-vescovo), principi-prevosti, prelati, abati (e principesse-badesse), tutti con diritto di voto alla Dieta (Geistliche Bank) ed altri principi privi di voto alla Dieta.
Tra gli ecclesiastici con seggio e diritto di voto gli arcivescovi, vescovi e prevosti avevano come i principi secolare il voto individuale (Virilstimm), i prelati solo due voti collettivi ripartiti tra Banco Svevo e Banco renano.

Questi i principi-prevosti in ordine di precedenza:

* Fulda, dal 1752 diviene vescovo
* Kempten (Neustadt)
* Ellwangen
* Gran Priore dell'Ordine di Malta ad Heitersheim
* Berchtesgaden
* Weissenburg
* Pruem
* Stavelot e Malmedy
* Corvey

Prelati del Reno:

* Odenheim e Bruchsal
* Burtscheid
* commenda teutonica di Coblenza
* Cornelimuenster
* Essen
* Gandersheim
* Muensterbilzen fino al 1773
* Quedlinburg
* Herford
* Niedermuenster
* Obermuenster
* Thorn
* Werden
* commenda teutonica di Altshausen

Prelati della Svevia:

* Baindt
* Elchingen
* Gengenbach dal 1751
* Gutenzell
* Heggbach
* Irsee
* Marchtal
* Ochsenhausen
* Petershausen
* Roggenburg
* Muenchenroth
* Rottenmuenster
* Salmansweiler
* Schuessenried
* Ursperg
* Weingarten
* Weissenau
* Wettenhausen
* Muerbach fino al 1769
* Zweifalten
* Kaisheim
* Neresheim
* Soeflingen
* Sankt Georg in Isny
* Sankt Ulrich und Sankt Afra
* commenda teutonica di Alsazia

Altri senza voto:

* Gruessau
* Sint Servaas a Maastricht
* Cappenberg
* Wimpfen
* Kaeppel
* Sankt Gerold
* Kaeppel
* Buxheim
* Andlau
* Remiremont
* San Gallo
* Disentis
* Einsiedeln
* Engelberg
* Freudenberg
* Goess
* San Poelten
* San Lambrecht

Note

Bibliografia
* E. Genta, "Titoli nobiliari", in AA.VV., "Enciclopedia del diritto", Varese 1992, vol. XLIV, pag. 674-684.

Collegamento
*Principi romani
*Principato
Altri progetti

------------------------------------------------------------------------------
Retrieved on Mon, 05 Oct 2009 23:44:41 from:
  http://it.wikipedia.org/wiki/Principe
Licensed under CC-BY-SA, see http://creativecommons.org/licenses/by-sa/3.0/