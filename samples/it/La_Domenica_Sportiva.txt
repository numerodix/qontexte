La Domenica Sportiva (detta anche DS) è uno storico programma televisivo della RAI che, nonostante il nome, è dedicato ormai praticamente al solo calcio.

La trasmissione nasce a livello sperimentale agli albori della televisione italiana, l'11 ottobre 1953, tre mesi prima dell'inizio delle trasmissioni RAI. La prima puntata ufficiale del programma è del 3 gennaio 1954 con le immagini della partita Inter-Palermo.

Per una decina di anni il primo canale della Rai manda in onda uno scarno notiziario e alcuni filmati; dal 1965 la "Domenica Sportiva" si struttura come vero e proprio programma con l'introduzione del conduttore, il primo dei quali è Enzo Tortora. Da quel momento oltre alle notizie sugli avvenimenti sportivi della giornata si comincia a dare spazio ai commenti e agli approfondimenti con ospiti in studio.

All'inizio degli anni settanta la trasmissione introduce un'innovazione tecnologica che cambia radicalmente le discussioni sul calcio: la moviola. Attraverso la moviola le azioni salienti delle partite di cartello possono essere mostrate al rallentatore, analizzate e lungamente discusse. Durante una "Domenica Sportiva" l'arbitro Concetto Lo Bello, messo di fronte alle immagini di calcio di rigore da lui negato al Milan nei confronti della Juventus, è costretto ad ammettere il proprio errore.

Il 27 marzo 1977 la trasmissione va in onda per la prima volta a colori.

Nel 1981 la trasmissione affida a una donna, la cestista Mabel Bocchi, il ruolo di commentatrice, rompendo il tradizionale monopolio maschile dei commenti sportivi in televisione.

Per anni fino al 1989 la trasmissione cominciava alle ore 21.45, poi è andato in onda alle ore 22.30.

Dal 1981 al 1996 regista della trasmissione è stata Luciana Veschi D'Asnasch, in passato registi sono stati anche Bruno Beneck, Enzo De Pasquale, Giuliano Nicastro, Raoul Bozzi e Marisa Di Bitonto.

Con la crescita delle tv commerciali e la nascita di altre trasmissioni calcistiche la "Domenica Sportiva" perde progressivamente ascolti. Negli anni novanta, infine, l'introduzione della possibilità di assistere in diretta alle partite di campionato tramite pay-tv costringe la DS a commentare immagini che gli appassionati hanno avuto modo di vedere già diverse volte durante la giornata sportiva.

Curatori della DS

* Nino Greco, Giuseppe Bozzini, Gilberto Evagelisti e Aldo De Martino (dal 1965 al 1976)
* Tito Stagno e Carlo Sassi (dal 1976 al 1991)
* Tito Stagno e Alfredo Pigna (dal 1991 al 1993)
* Fabrizio Maffei e Alfredo Pigna (dal 1993 al 1994)
* Ennio Vitanza e Maurizio Vallone (dal 1994 al 1997)
* Maurizio Vallone (dal 1997 al 2003)
* Giampiero Bellardi (dal 2003 al 2005)
* Maurizio Vallone e Giampiero Bellardi (dal 2005 al 2006)
* Jacopo Volpi (dal 2006 al 2007)
* Maurizio Losa, Paola Arcaro e Giampiero Bellardi dal 2007 al 2008
* Maurizio Losa, Paola Arcaro dal 2008 al 2010

Cronologia conduttori della DS

* Enzo Tortora (1965-1969)
* Lello Bersani (1969-1970)
* Alfredo Pigna (1970-1974)
* Paolo Frajese (1974-1976)
* Adriano De Zan e Nicola Pietrangeli (1976-1977)
* Adriano De Zan (1977-1979)
* Tito Stagno con a fianco in alternanza tra il pubblico Beppe Viola, Adriano De Zan, Giampiero Galeazzi e Paolo Rosi (1979-1981)
* Adriano De Zan e Beppe Viola e poi Tito Stagno (dopo la morte di Viola) (1981-1983)
* Alfredo Pigna e Novella Calligaris (1983-1984)
* Alfredo Pigna e poi Marino Bartoletti e Novella Calligaris (1984-1985)
* Tito Stagno, Alfredo Pigna, Adriano De Zan e Mariolina Cannuli (1985-1986)
* Sandro Ciotti (1986-1987)
* Sandro Ciotti e Maria Teresa Ruta (1987-1991)
* Gianni Minà, Marina Perzy e Aldo Agroppi (1991-1992)
* Sandro Ciotti, Bruno Pizzul, Marino Bartoletti e Simona Ventura, con Giancarlo Magalli (1992-1993)
* Bruno Pizzul, Simona Ventura e Amedeo Goria (1993-1994)
* Gianfranco De Laurentiis e Alessandra Casella (ed in alcune puntate, Marino Bartoletti (1994-1995)
* Jacopo Volpi e Monica Leofreddi (1995-1996)
* Paola Ferrari (1996-1997)
* Paola Ferrari e Giorgio Tosatti (1997-1999)
* Marco Mazzocchi e Giorgio Tosatti (1999-2002)
* Massimo Caputi (2002-2003)
* Franco Lauro e Giampiero Galeazzi (2003-2004)
* Marco Mazzocchi (2004-2005)
* Marco Mazzocchi, Paola Ferrari e Giorgio Tosatti (2005-2006)
* Jacopo Volpi (2006-2007)
* Massimo De Luca e Paola Ferrari (2007-2008)
* Massimo De Luca (2008-2009-2010)

Cronologia dei conduttori della DS Estate

* Guido Oddo (1967-1974)
* Bruno Pizzul (1975)
* Adone Carapezzi (1976-1978)
* Beppe Viola (1979-1982)
* Claudio Icardi, Jacopo Volpi, Fabrizio Maffei, Donatella Scarnati, Fedele La Sorsa e Marco Franzelli (1983-1994)
* Cinzia Maltese e Paola Arcaro (1995-2001)
* Lorenzo Roata e Federico Calcagno (2002-2005)
* Paolo Paganini (2006)
* Paolo Paganini e Simona Rolandi e poi Amedeo Goria e Sabrina Gandolfi (2007)
* Luca De Capitani e Simona Rolandi e poi Paolo Paganini e Sabrina Gandolfi (2008)
* Simona Rolandi (2009)
* Sabrina Gandolfi (2009)
* Paolo Paganini e Luca de Capitani (2009)

Gli inviati storici sugli stadi d'Italia

* Franco Zuccalà inviato da San Siro
* Giampiero Galeazzi inviato dall' Olimpico e affiancava gli altri colleghi per le partite di cartello
* Marcello Giannini inviato dall' Artemio Franchi
* Antonio Ravel
* Italo Kuhne inviato dal San Paolo
* Giampiero Bellardi
* Piero Pasini
* Pino Scaccia
* Claudio Icardi inviato da San Siro
* Emanuele Giacoia
* Maurizio Romano inviato dal Partenio e dal San Paolo
* Mario Guerrini
* Giancarlo Trapanese
* Roberto Scardova inviato dal Manutti di Cesena e dal Dall' Ara
* Salvatore Biazzo inviato dal Partenio
* Beppe Viola inviato da San Siro e qualche volta dal Comunale di Torino
* Maurizio Calligaris inviato dal Friuli
* Giancarlo Degl'Innocenti
* Paolo Meattelli
* Roberto Reale
* Filippo Vendemmiati
* Gianni Bettini
* Carlo Nesti inviato dal Comunale di Torino
* Sergio Tazzer inviato dal Bentegodi di Verona
* Claudio Cojautti inviatio dal Friuli
* Mario Santarelli
* Giuseppe Giulietti
* Sabatino D'Angelo
* Luigi Tripisciano
* Augusto Re David
* Rolando Nutini
* Paolo Arcella
* Roberto Valentini
* Enzo Foglianese
* Simonetta Martellini
* Fabrizio Maffei inviato dall' Olimpico
* Riccardo Cucchi
* Mario Santarelli
* Sandro Petrucci
* Puccio Corona
* Nicola Marini
* Giorgio Bubba inviato dal Marassi
* Franco Iusco
* Gianni Vasino inviato da San Siro e dall' Atleti Azzurri d' Italia
* Franco Costa inviato da San Siro e dal Comunale
* Piero Oneto Inviato dal Marassi (al posto di Bubba)
* Mario Cobellini
* Giovanni Bruno
* Ignazio Schino
* Amedeo Goria inviato da San Siro e dall' Arena Garibaldi di Pisa
* Doriana Laraia
* Andrea Boscione
* Fedele La Sorsa
* Donatella Scarnati
* Marco Franzelli

Per gli altri sport

* Paolo Rosi (Atletica leggera, Boxe e Rugby)
* Mirko Petternella (Rugby)
* Aldo Giordani (Basket e Pallavolo)
* Roberto Taglialegna (Rugby, seguiva le squadre venete)
* Giampiero Galeazzi (Tennis)
* Enzo Casagrande (Formula 1 e sport americani)
* Alfredo Pigna (Sci e Ciclismo)
* Marco Franzelli (Atletica leggera in sostituzione del collega Rosi e Formula 1)
* Sandro Petrucci (Nuoto)
* Alberto Giubilo (Golf, Pallanuoto e Ippica e sport americani)
* Claudio Icardi (Ippica)
* Adriano De Zan (Ciclismo)
* Gustavo Delgado (Jūdō, Sollevamento Pesi, Lotta greco-romana e Lotta libera)
* Domenico Marcozzi (Rugby, seguiva le squadre del centro-sud)

Sigle
*1967 - Dribbling (P. Umiliani)
*1972 - Popcorn (La Strana Società)
*1976 - Darkness (Zacar Orchestra)
*1977 - Disco Bass (D. D. Sound)
*1979 - Underwater (Harry Trumann)
*1981 - Boxes (La Bionda)
*1982 - Una domenica sportiva (Van Wood Quartet)
*1983 - La Linea Bianca (Enzo Jannacci)
*1984 - E' Goal (Edoardo Bennato)
*1985 - Mexico (Roberto Gatto e Danilo Rea)
*1986 - Maybe one day (Creatures)
*1987 - Sporting games (Lanfranco Perini)
*1990 - Un'estate italiana (Gianna Nannini e Edoardo Bennato) solo per i mondiali

Curiosità

* La trasmissione fu di competenza del TG1 dal 1976 al 1994, e in quasi tutte le sigle di quel periodo c'era il logo della testata, poi dal 1994 passò di competenza alla Testata Giornalistica Sportiva poi divenuta Rai Sport.

* In occasione dei festeggiamenti per i 40 anni dalla prima puntata della messa in onda della trasmissione (la puntata celebrativa numero 2000 della storia, andò in onda il 24 gennaio 1993), fu trasmesso un servizio in cui si ripercorrò i principali eventi sportivi che hanno caratterizzato lo sport italiano (a cominciare da un giovane Enzo Tortora che diede inizio alla Domenica Sportiva dando il "calcio d'inizio" dallo stadio San Siro di Milano): fu la prima conduzione della storia, nel 1965. Il filmato proseguì ripercorrendo le imprese ciclistiche di Coppi e Bartali, le Olimpiadi di Roma 1960, le imprese della boxe con Nino Benvenuti, gli anni '70 caratterizzati dal duello del tennis tutto italiano tra Adriano Panatta e Nicola Pietrangeli, la Ferrari, fino ad arrivare alla conquista del terzo titolo mondiale di Spagna 1982, le imprese in Coppa America della nave Azzurra e le conquiste internazionali delle squadre di club (nelle coppe europee calcistiche). In rassegna, di tratto in tratto passano anche spezzoni con tutti i presentatori storici della trasmissione (di cui l'ultima scena vede Gianni Minà, costretto a dover intervenire a placare gli animi di Aldo Agroppi, nei confronti dell'allora presidente della FIGC Antonio Matarrese, spesso criticato dallo stesso opinionista per delle mancate scelte favorevoli, su alcuni giocatori esclusi dal giro della Nazionale). Il servizio termina con le immagini delle prime telecamere utilizzate nei primi anni della tv, conservate presso il Museo della Radio e della Televisione Italiana di Torino e con uno dei volti che hanno fatto la storia della trasmissione come Tito Stagno, che successivamente dopo darà la linea ad un breve tg flash di 5 minuti (sino al 1994, di mezzo alla trasmissione c'era una piccola edizione del telegiornale). Nel 2003, per i 50 anni (si arrivò alle 2500 puntate), la grande festa viene condotta da Paola Ferrari e da Marco Mazzocchi: tra i vari ospiti, spicca il ritorno del moviolista Carlo Sassi in video, e dopo più di 10 anni dalla sua casa a Napoli in collegamento, quello di Alfredo Pigna.

* La trasmissione è sempre stata trasmessa dallo studio TV2 di Corso Sempione in Milano (sede storica della RAI) tranne nel periodo 1981-1983, quandò ando in diretta sia da Roma, con alternanza di alcuni collegamenti da Milano.

* Il programma ricevette dei Telegatti, i premi per la Televisione per tre anni consecutivi (nel 1986, 1987 e 1988), ed altre quattro volte tra gli anni '90 e i primi del 2000. Nella stagione 2008-2009, è la trasmissione più seguita dal pubblico domenicale sportivo della seconda serata (battendo i diretti rivali della trasmissione "Controcampo", in onda su Retequattro): grazie a questo risultato, lo staff capitanato da Massimo De Luca, è stato riconfermato anche per la stagione 2009-2010 alla conduzione della storica trasmissione, che ha raggiunto i suoi 55 anni di vita.

* La schedina Totocalcio, i risultati e le classifiche dal 1976 al 1981 venivano lette da una voce fuori campo, a leggerla erano in alternanza Alfredo Danti, Gino Capponi, Mario Malagamba e Maria Brivio.

* L' 11 febbraio 1979 e l' 11 dicembre 1988 la trasmissione saltò per uno sciopero alla Rai di Milano, il 21 marzo 1982 ed il 28 aprile 1985 saltò per uno sciopero nazionale dei giornalisti, una cosa che fu ripetuta il 9 aprile del 2000 sempre per lo stesso motivo.

* Domenica 17 ottobre 1982 un lutto gravissimo colpiva La Domenica Sportiva: il geniale Beppe Viola, giornalista ed autore impareggiabile, veniva colpito e stroncato da un ictus mentre stava montando le immagini della partita tra l'Inter e il Napoli. Il conduttore, che allora era l'ugualmente compianto Adriano De Zan, condusse la puntata senza il collega Viola che allora affiancava Gianni Brera sui resoconti delle partite di Serie A.

*Nella stagione 1984-85 iniziamente la conduzione era di Alfredo Pigna e poi è stata affidata a Marino Bartoletti.

*Dal 1983 al 1994 l' edizione estiva del programma è andata in onda da Roma e non da Milano.

*Nella stagione 1996 - 1997 fu introdotta anche la "Rassegna stampa", curato dal critico televisivo Gianni Ippoliti, che allora fu il new entry ed' è anche il co-conduttore fisso della trasmissione.

*Tra il 1996 e 2005 la trasmissione è andata in onda in forma ridotta per lo sciopero dei giornalisti di Rai Sport.

* Per anni fino al 1989 c'era una pagina di Basket con una breve sintesi di una partita di Serie A1 o Serie A2 curata da Aldo Giordani.

* Nel 1990 la trasmissione andò in onda in edizione speciale per i Mondiali di Italia '90, la sigla per la occasione era l'inno dei Mondiali Un'estate italiana cantata in video da Gianna Nannini e Edoardo Bennato.

* Il 30 marzo 2008 la trasmissione non va in onda per lasciare spazio al programma televisivo X Factor, viene sostituita parzialmente da Speciale Campionato in onda su Rai Tre

------------------------------------------------------------------------------
Retrieved on Mon, 05 Oct 2009 15:48:51 from:
  http://it.wikipedia.org/wiki/La_Domenica_Sportiva
Licensed under CC-BY-SA, see http://creativecommons.org/licenses/by-sa/3.0/